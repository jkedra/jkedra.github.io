---
layout: post
title:  Turystyka w Tatrach
author: jkedra
tags: tatry
comments: true
language: pl
jquery: true
jss:
    - wikipize
---

Wycieczki turystyczne, jak się do nich przygotowuję.

## Lato

Ciepło, wilgotno, obfitość zapachów, odpoczynek na miękkiej trawie,
epickie zachody słońca. Tak mi się kojarzy lato w Tatrach. Plecaki mogą
być mniejsze i lżejsze.

Z drugiej strony deszcz, rzeczy typowa dla lata.

### Letnie ubranie

Dobrze dobrane ubranie zapewnia dobre samopoczucie, komfort termiczny,
odprowadzanie potu. Lepiąca się do pleców koszula, mokre spodnie,
za ciepłe, nieprzewiewne i uciskające buty - to wszystko potrafi ogołocić
z przyjemności każdy wypad.

Nieprzemakalność butów ma większe znaczenie niż zimie.

#### Buty

Wcześniej chodziłem w pełnych wypaśnych butach powyżej kostki ze względu
na częste kontuzje stawu skokowego. Przyznaję - ulegając ogólnej modzie,
spróbowałem półbutów i od tego czasu przy nich zostałemi. Z pewnością o
wiele łatwiej chodzi się w półbutach. Przede wszystkim są lżejsze,
noga w nich lepiej oddycha. Nie zauważyłem, żebym częściej skręcał kostkę.

Oczywiście buty muszą być odpowiednie. Zwykłe szmaciaki szybko się
rozwalą. Nawet półbutom przyda się porządniejszy otok i bardziej
pancerna konstrukcja.

Z jednym zastrzeżeniem - trzeba przetestować jak buty trzymają się na
granicie. Vibram trzyma się super o ile nie jest mokro.

W sklepach outdorowych jest szeroki wybór tzw. _podejściówek_.
Nie są tanie ale warto się przyjrzeć standarowi jaki wyznaczają.
Niekoniecznie muszą być akurat najlepsze dla turystyki, są też kosztowne
i podeszwa zużywa się szybko.  

Chodząc trzeba zwrócić uwagę różnice w przyczepności pomiędzy wypolerowanymi
wapieniami szlaków Tatr Zachodnich (Czerwone Wierchy, Giewont, szlak na
Halę Gąsienicową przez Jaworzynkę), a granitami Tatry Wysokich. Granit
trzyma zaskakująco mocno nawet gdy jest mokry. Wapień ze swoją tendencją
do wyślizgania potrafi być ekstremalnie śliski.

Skoro już piszę o butach to na końcu wspomnę o odciskach. Nie zrywać ich!
Nie da się wtedy chodzić i leczy się to długo.
Najlepiej mieć ze sobą [plastry Compeed na odciski](g:). Czasem można je kupić
w schroniskach. Nie dość, że zabezpieczają sam odcisk to jeszcze ochraniają
skórę pod dalszym działaniem niedopasowanego obuwia.

#### Kurtka

Mam kilka par butów z gore, ale dotychczas nie kupiłem dla siebie kurtki
goretexowej. W zimie, w ujemnych temperaturach Gore nie sprawdza się bo
oddana przez ciało woda zamarza wewnątrz kurtki zatykając kanaliki Gore.
W zimie rzadko pada deszcz.

W lecie naprawdę rzadko chodzę przy padającym deszczu. Podczas ulewy
tak naprawdę sprawdza się duża pałatka (ochraniająca też stopy),
tania kurtka z Decathlonu (przeciwdeszczowa, 40 zł) albo parasol (!).
Goretexowa kurtka to fajny gadżet ale przy swojej kosmicznej cenie nie ochroni
ani nóg ani butów.

Jeżeli jest zimno warto kupić sobie tanią i lekką kurtkę puchową. Nie będzie
zajmować wiele miejsca, nie waży zbyt dużo. Wady - nie można dopuścić do
jej zamoczenia, trudno to uprać (najlepiej w ogóle nie prać), materiał jest
bardzo delikatny (łatwo przedziurawić). Mimo wszystko zakochałem się
w puchówkach.  Od dwóch lat intensywnie eksploatuję
[tą kurtkę](https://www.decathlon.pl/?q=kurtka+trekkingowa+PUCHOWA+TREK+500).

#### Polar

Jeżeli jest za zimno na samą koszulę, ubieram stretchowy polar
(Montano Cortina z kapturem).

#### Bielizna

Tylko termoaktywna. Bawełna nie sprawdza się przy intensywnym wysiłku
ze względu na jej skłonność do zatrzymywania wody w sobie. Tanie koszule
i t-shirty kupuję w Decathlonie.

#### Spodnie

Ok znow Decathlon. Ale raczej z tych cieplejszych
[alpism simond](https://www.decathlon.pl/?q=spodnie+alpinism+simond#product_8495260).
Bardzo dobre jakościowo spodnie robi nowotarskie [Montano](www.montano.pl), np
Extreme II, ale ceny mają z księżyca. 

## Zima

W zimie jest cicho, pogoda jest stabilniejsza, deszcz nie zmoczy.

### Istotny ekwipunek

1. [Stuptuty](gp:) - ważne żeby mieć, nie muszą być długie aż pod kolano,
    najlepiej oddychające, mogą być z grubszym materiałem od pomiędzy nogami
    (ochrona przed rakami).
2. Bandana (ew. czapka), najlepiej więcej niż jedna.
    Może pełnić funkcję czapki, szalika lub rękawiczki.
3. Rękawiczki! Cienkie, grube, palczaste i tzw. łapawice.
4. Latarka czołówka. Praktyczne są ładowane z USB. Zawsze brać latarkę,
    nawet jeżeli wydaje się że wrócimy za jasności.
5. Telefon (tryb oszczędny), ew. ładowarka (w schronisku).
6. Kijki z małym talerzykiem.
7. Czekan długi turystyczny zawsze zimą warto mieć. Nie waży dużo ale
    może dosłownie uratować życie.
8. [Raki turystyczne](gp:). Zawsze warto mieć jakieś lekkie raczki w plecaku.
    Najlepiej full wypas duże raki. Wiele razy celowo nie brałem raków,
    a potem żałowałem. Patrz czekan.
9. Karta 3+ uprawnia do darmowego wejścia TPN. Karta Alpenverein (zniżki).

Jeżeli chodzisz zawsze po ubitych ścieżkach i wiesz, że wycofasz się przy
każdej trudności to rzeczywiście wystarczą ci małe raczki, pewnie nie
skorzystasz z czekana, dużych raków i nie będziesz potrzebować stuptutów.
Ale jeżeli trudności cię motywują do ich przekraczania, nie wyściubiaj nosa
bez tego wyposażenia w zimie.

### Opcjonalne

W zależności od warunków mogą być szczególnie ważne,
np. raki w oblodzeniu albo okulary przeciwsłoneczne.

0. Ochrona przed słońcem wiosną:
    * okulary przeciwsłoneczne
    * filtr UV (twarz, szyja)
    * filtr w sztyfcie (ochrona ust)
1. Smartfon dodatkowo (tryb offline, mapy).
2. Szkła kontaktowe, futerał na okulary.
3. Drugi czekan może czasem warto wziąć.
4. GPS klasyczny, z zapasowymi bateriami. [Garmin 60CSx](gp:).
    Zawsze biorę jeżeli pogoda nie ma być idealna. Bardzo przydaje się
    w sytuacji mgły, ciemności itp. Na Czerwonych Wierchach można się
    nieźle zapchac w sytuacji dujawicy.
5. Apteczka. 
    * plastry na odciski (compeed)
    * plastry normalne na skaleczenia (ostra skała)
    * opaska elastyczna na skręconą kostkę
6. Zapasowa latarka. Gdy planujemy nocne akcje i gdy jest wyjątkowo zimno.

### Ubranie

#### Buty

W tej sekcji wspomniałbym o butach z twardą podeszwą. Owszem, lekkie elastyczne
butki to fajna sprawa i lekka noga. Ale wtedy dużo częściej musisz używać
raków. Powiedzmy sobie jasno - nie cierpię chodzić w rakach, nie lubię
szamotaniny z paskowymi i koszykowymi rakami. Wolę buty sztywne,
z twardą podeszwą. Kopnięcie takim butem zwykle wystarczy do pewnego
postawienia nogi. Można też dużo sprawniej nałożyć automatyczne raki.

Wolę mniejsze niż większe rozmiary. Pięta w bucie nie może się przesuwać
bo po 2 godzinach skutkuje to odciskiem. Skarpetki nie za grube, stopa
nie może się przegrzewać (odciski!).


Początkowo zacząłem używać butów z Decathlonu. Po pierwsze to ekonomiczne,
a po drugie pozwala lepiej zdefiniować przyszłe oczekiwania.
Miałem ze trzy pary butów z Decathlonu używanych w górach. Pierwsze
były ultra lekkie, miękkie, z elastyczną podeszwą.
Potem kupiłem twarde [Trek 900 Forclaz](https://www.decathlon.pl/buty-trek-900-mskie-id_8398954.html).

Obecnie w zimie chodzę w La Sportiva Nepal Evo, ale to już overkill do turystki
zimowej. Używam ich głównie do wspinaczki lodowej ale są tak wygodne, że
chętnie chodzę w nich na dłuższe piesze wycieczki.

Przykład lekkich miękkich butów zimowych:

* [Buty turystyczne SH500](https://www.decathlon.pl/buty-zimowe-forclaz-500-damskie-id_8344574.html) - Niesamowicie ciepłe, waga 450g.


#### Inne

Kurtki puchowe:

* [Trek 500](https://www.decathlon.pl/?q=kurtka+trekkingowa+PUCHOWA+TREK+500) -
    lekka kurtka raczej na jesień i wiosnę.
* [Alpinistyczna kurtka Simond](https://www.decathlon.pl/kurtka-puchowa-alpinism-light-niebieska-id_8510080.html) - raczej overkill dla turystyki.

Warto rzucić okiem na
[odzież alpinistyczną Simond](https://www.decathlon.pl/C-893203-odziez-alpinistyczna) (w Decathlonie).

### Posiłki

1. Kabanosy i sucha kiełbasa. Lekkie, ale dość ciężkostrawne.
2. Łatwa i szybka glukoza czyli mała cola/pepsi.
3. Łatwa lekka glukoza czyli czekolada.
4. Płatki owsiane (kalorie) wymieszane z kaszkami ryżowymi Bobovita lub
    podobnymi (na mleku). Ewentualnie kaszkę można zastąpić mlekiem w proszku.
    Do smaku jakieś rodzynki, suszone jabłka. Zmieszać. W schronisku zalać
    wrzątkiem. Smaczne, bardzo pożywne.
4. Picie, w schronisku tani wrzątek, wystarczy sok, cukier, herbata
   w torebkach, kawa instant.

Lekkie śniadanie jest nalepsze. _Lekkie_ oznacza jedną kanapkę,
a nie wypaśną jajecznicę na boczku. Zbyt obfity posiłek jest dużym
obciążeniem dla organizmu. Duży posiłek nalepiej zjeść już pod koniec
dnia.

Tak, wiem - duże kolacje zwykle nie są dobre. Tutaj jednak jest
na odwrót niż w Matrixie. Po wysiłku duży posiłek, przed wysiłkiem tylko
troszeczkę.

### Różne

Smartfona nie daje się używać jak pada śnieg lub deszcz bo wariuje mu ekran
dotykowy (Samsung S5). Można wziąć klasyczny telefon, np. Samsung Solid, 
daje się używać na mokro, dłużej wytrzymuje bateria, jest lżejszy.

Zakładając, że mam kaptur, bandana w zimie jest lepsza od czapki.

Dość długo ubierałem się za ciepło. Od ciepłego ubrania dużo ważniejsze jest
żeby było ono raczej nieprzewiewne (softshell) i termoaktywne (odprowadzanie
potu). O ile nie pada deszcz, nieprzemakalność ma drugorzędne znaczenie.
Czasem warto przecierpieć trochę zimna, żeby nie ulec przemoczeniu od środka.
Przy intensywnym ruchu podgrzewamy się całkiem mocno od środka.

W zimie jest mokro, okulary parują.
Zamiast nich mozna wziąć jednodniowe szkła kontaktowe.

W schroniskach wrzątek jest zwykle darmowy (na Kasprowym płatny).
Odrobina soku wystarczy żeby przygotować nowe picie do termosu.
Ewentualnie można brać ze sobą herbatę ekspresową + cukier.

## Gdzie zakupy?

Buty bezwzględnie trzeba przymierzać. Wysyłkowo okay pod warunkiem,
że wcześniej mieliśmy do czynienia z tym modelem. Ewentualnie gdy bierzemy
kilka rozmiarów równocześnie, odsyłając niepasujące.

Większość asortymentu w [skalnik.pl](http://skalnik.pl) mozna dostać
z 30% zniżki, trzeba tylko znaleźć ich promocje na FB lub kody zniżkowe.
Spytaj znajomego, lub poszukaj na FB.

## Linki

1. [Forum Portalu turystyka-gorska.pl][1]
2. [Trasy Zimowe][2]
3. [Portal Górski][3]
4. [Lawina pod Szpiglasową][4]
5. [Panoramy Tatrzańskie][5]

[1]: http://www.turystyka-gorska.pl/forum/index.php
[2]: http://www.portalgorski.pl/blogi/post/zimowe-trasy-w-tatrach-wysokich-hala-gasienicowa
[3]: http://portalgorski.pl
[4]: http://tatromaniak.pl/aktualnosci/c/rocznica-tragedii-pod-szpiglasowa-przelecza-w-lawinie-zgineli-turysci-i-ratownicy-topr
[5]: http://tatromaniak.pl/panoramy

