---
layout: page
title: Sail
permalink: /sail/
language: pl
regenerate: true
jquery: true
jss: [wikipize]
css: [img]
---

# Początki

Od końca ubiegłego wieku towarzyszyłem mojej wszechstronnej żonie w mazurskich
rejsikach jako jako majtek bez patentu. Nie było to jakieś regularne żeglowanie -
raczej okazyjnie, w nietypowy sposób na przyjemne spędzenie kilu dni, a
później rodzinnych wakacji nad wodą - bywało że więcej niż jeden jacht. Bardziej
wakacyjno-małżeński kompromis z mojej strony niż pragnienie.

![wakacje 2020]({{"/img/szuwary-2020.jpg" | absolute_url}})

Zresztą do tego czasu niespecjalnie ciągnie mnie na Mazury, które postrzegam raczej
jako sposób na biwakowanie niż pływanie.

Z pandemicznych wakacji 2020 wróciłem z mocnym postanowieniem zdobycia papierów
i następnego roku w gdyńskiej [Jundze][junga], wypływając na [Zatokę
Gdańską](w:Zatoka_Gdańska), wśród morskich jachtów, razem z Witkiem zrobiliśmy
w ciągu pięciu dni patent [żeglarza jachtowego](w:żeglarz_jachtowy).  Tego
samego roku dorobiłem licencję [SRC](w:). Pomimo, iż przez kolejne dwa sezony
na naszych mazurskich rejsach było trzech sterników, ja myślałem tylko o tym
jak wyrwać się na Bałtyk. O Mazurach więcej już nie piszę.

# Bałtyk 2022-2023

![Nyköping Jump >]({{"/img/Nykoping-2022.png" | absolute_url}})

Po uzyskaniu patentu żeglarza, tego samego roku wkręciłem się na prywatny rejs
w środku październiku [s/y Dunajec](g:) z zamiarem popływania po Bałtyku. Z racji
sztormu i fatalnego stanu technicznego jachtu (próchno i rdza) rejs został
zamieniony na mazurski, a ja czmychnąłem do domu chomikując urlop na przyszły rok.

Rok 2022 mógł być szalonym rokiem - wracając do Jungi na komercyjny rejs w
środku maja [Gdynia](w:) - [Sztokholm](w:), w okrojnym składzie (5 osób), wreszcie
zaspokoiłem swój głód nocnej żeglugi długim - jak na pierwszy raz- przelotem
Gdynia - [Nyköping](w:) i później przez [Södertälje](w:) do Sztokholmu klucząc między
[szkierami](w:szkier). Łącznie 385 mil w zróżnicowanej pogodzie i morskich warunkach.

![Norwegian ]({{"/img/norwegian-2022.png" | absolute_url}})

Tym samym jachtem (Seaquel) w lipcu 2022 na trasie [Sztokholm](w:) - [Turku](w:),
tym razem spełniając potrzebę bardziej łagodnego rejsu, żeglując tylko za dnia,
zrobiliśmy 208 mil każdego dnia cumując gdzie indziej, a to w [Furusund](ws:),
[Mariehamn](w:), [Degerby](ws:Degerby, Föglö),
[Jungfruskär](https://goo.gl/maps/4YV6tmY71vzCpx139) i
[Nagu](https://goo.gl/maps/Uj5jaDvc2MUbGScE8).


![Borchardt <>]({{"/img/borchardt-2023.jpg" | absolute_url}})

Ten rok byłby rzeczywiście szalonym gdyby w październiku - przy świetnej
pogodzie - udało się poszwędać na [STS Kapitan Borchardt](w:) po Bałtyku.
Losowe wypadki przesunęły ten rejs na marzec 2023 i wtedy pływając nabiłem
kolejne 395 mil.  Trasa [Szczecin](w:), [Ustka](w:), [Sassnitz](w:),
[Stralsund](w:), Szczecin. Przeważnie na silniku, zupełnie inne doświadczenia
niż na jachtowych rejsach. Żaglowiec na obecnym etapie to głównie
doświadczenia społeczne, funkcjonowanie wśród załogi, hierarchia, dużo
nietypowych elementów żeglarstwa, naprawdę wyczerpujące wachty kambuzowe.
Ale przy tym wszystkim też duża satysfakcja. Poza tym fascynująca nocna
żegluga wąskim (przy tak dużym statku) i długim kanałem do Świnoujścia,
miejscami tylko z użyciem nabieżników.

# Sternik Morski 2023

![westerplatte 2023 >]({{"/img/westerplatte-2023.jpg" | absolute_url}})

I tak po zaledwie 3 rejsach wyrabiam regulaminowe 200 godzin i przychodzi
czas na szkolenie na [jachtowego sternika morskiego][jsm]. Bez żadnego powodu,
żeby było ciekawiej, zmieniam szkołę tym razem na [Pana Kubryka][kubryk],
szkolenie, pływanie, spanie, posiłki - tutaj wszystko na jachcie. Odwiedzane
porty to kultowe [Sobieszewo](w:), [Hel](w:) i [Jastarnia](w:), baza
w [Gdańsku](w:Gdańsk). Poza uzyskaniem patentu [jsm][jsm] mam wreszcie
okazję poznać kultowe polskie porty i kanały z bezpiecznej pozycji
załoganta. Perspektywa bycia samodzielnym skiperem nadal wygląda dość ambitnie,
choć formalnie realna. Na liczniku łącznie 1100 mil morskich.


[junga]: http://junga.pl/
[jsm]: https://pl.wikipedia.org/wiki/Jachtowy_sternik_morski
[kubryk]: http://kubryk.pl/
