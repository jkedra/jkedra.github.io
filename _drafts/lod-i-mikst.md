---
layout: post
title:  "Lód i mikst"
author: jkedra
language: pl
date: 2018-03-21 

jquery: true
jss: [wikipize]

tags: góry książki
permalink: lod_i_mikst
css: [html5]
---

_"[Wspinaczka - lód i mikst](a:Lód i Mikst Will Gadd)"_,
[Will Gadd](http://drytooling.com.pl/baza/ludzie/1103-will-gadd) (2006) 


Oryginał, _"[Ice & Mixed Climbing](https://www.amazon.com/Ice-Mixed-Climbing-Technique-Mountaineers/dp/089886769X)"_

![książka]({{"/img/wspinaczka-lod-i-mikst.jpg" | absolute_url}}){:class="img-responsive"}

![book]({{"/img/ice_mixed_climbing.jpg" | absolute_url}}){:class="figure"}

Podczas drytoolingu na Zakrzówku ciągle powracał temat lodospadów.
Ów był, tamten się wybierał. Wspinanie lodowe w stereotypie, który
ja poznałem, wydawało się najbliższe śmierci ze wszystkich innych rodzajów
wspinu (poza solowym). Dlatego niespecjalnie ciągnęło mnie w tym kierunku.
W końcu ciekawość zwyciężyła, a że teoria jest tania i pozwala zaoszczędzić
negatywnych doświadczeń sięgnąłem akurat po tę książkę - już wcześniej
widziałem ją na listach tytułów polecanych.

"Sięgnąłem" to przesada, bo ręka złapała pustkę. Nakład wyczerpany.
W Polsce trudno dostać za rozsądną cenę, na [Allegro](a:lód i mikst will gadd)
wołają za to zawrotne sumy. Zanim jeszcze ją wypożyczyłem z krakowskiego KW,
znalazłem ją też za w miarę rozsądną cenę na Kindle (chyba niewiele więcej
niż $10). Da się czytać, dobrze to mieć zawsze do dyspozycji.

Żaden ze mnie wspinacz lodowy, piszę z perspektywy kompletnego laika.
Uczę wspinaczki lodowej bazując na teorii z tej książki.

_Polskie wydanie musiałem oddać, więc czasem użyję angielskiej nazwy
zamiast zgadywać jakie tłumaczenie użyto w polskim przekładzie._

## Rozdziały

Pierwszy rozdział traktuje o sprzęcie. Nic odkrywczego o ile miało się
wcześniej kontakt z drytoolingiem. Drugi rozdział jest od ubraniu i radzeniu
sobie podczas długich sesji na stanowisku asekuracyjnym. To, że nie są to
rzeczy oczywiste, zrozumiałem już po pierwszej sesji na Zakrzówku w warunkach
poniżej zera, podczas gdy mocno wiało. W górach to normalna sprawa.  Will
podkreśla szczególnie rolę odpowiedniego nawodnienia i unikania przepocenia.

Trzeci rozdział to elementarz poruszania się w lodzie. Podstawowe info na temat
formacji lodowych, skala trudności lodowych, taktyka atakowania dróg.
Poruszanie się w rakach i zasady używania dziabek. Jak machać dziabką tak, żeby
sobie nie zrobić krzywdy, a z drugiej strony skutecznie ją wykorzystywać do
wspinaczki. To pierwszy rozdział, który bardzo uważnie przeczytałem i do
którego szybko wróciłem gdy tylko przetestowałem wiedzę praktycznie.

W kolejnych, czwartym i piątym rozdziale solidna dawka na temat bezpieczeństwa -
słowem jak nie dać się zabić. Dla mnie wiele cennych informacji o bezpiecznym
i optymalnym osadzaniu śrub lodowych. Sprawy potencjalnie ratujące życie.
Podobnie o asekuracji - jak nie zginąć albo nie dać się poranić temu co sypie
się na asekurującego z góry. Słowem, rzeczy bez których można się wspinać, ale
które warto wiedzieć. Will poświęcił też cały piąty rozdział sprawom wycofu i
zjazdom.

Następne trzy rozdziały to zaawansowane techniki wspinania w lodzie
i w mikscie. Nie moja liga więc tylko je przeglądnąłem. Na nich kończą
się techniczne porady dotyczące lodu.

![advanced]({{"/img/willgadd_adv.jpg" | absolute_url}}){:class="figure"}

Rozdział dziewiąty (_Moving in the Mountains in Winter_), dziesiąty
(_Systems for Survival_) to bardziej uniwersalne zagadnienia z dziedziny
trekingu. Kiedy i jak wychodzić w góry, jak planować wielodniową wspinaczkę,
jak planować biwak i biwakować w sposób nieplanowany. Duży fragment jest
poświęcony lawinom. Sporo miejsca zajmują sprawy zachowania się w sytuacjach
awaryjnych: wypadek, pomoc w wypadkach, pierwsza pomoc,
odmrożenia i hipotermia.

## Ogólne uwagi

Żeby nie było za bardzo teoretycznie, zwykle pod koniec rozdziału
jest jakaś z życia wzięta historyjka.

## Moje doświadczenia

![hit]({{"/img/willgadd_icehit.jpg" | absolute_url}}){:class="image-left"}

Po przeczytaniu podstawowych rozdziałów poszedłem w lód z doświadczonym
kolegą. Pierwsze kroki postawiłem na [Adin úsmev][adin], który jest łatwym
lodospadem, w sam raz na pierwszy raz. Zaraz za nami szedł przewodnik z
zakrwawionym klientem. Odłamek lodu przywalił mu w twarz i niegroźnie
rozciął mu skórę. Pewnie to nie jest reguła, ale jedną z rad jakie daje
Will Gadd jest branie lodu na kask, zamiast intuicyjnego uchylania się na bok
(bo to niewiele pomaga).

w sensownym lodzie (_Ukryty Lód_) pamiętam jako bardzo
wysiłkowe. Pomimo komfortu _na drugiego_, już po paru ruchach byłem 
kompletnie wyczerpany. Nie ufałem wbijanym dziabkom, nie ufałem rakom, wisiałem
na przybloku. Wszystkie te podstawowe błędy robione na podstawach drytoola
i opisywane przez Willa Gadda. Drogę jakoś przeżyłem.

Po powrocie do książki wróciłem jeszcze raz do pierwszych rozdziałów z
elementarną wiedzą. Tym razem dokładnie zapamiętałem jak należy wbijać
dziabkę, jak stawać na nogach odciążając dziabki, unikać przybloków,
dobierać punkty zaczepienia dziabki przed przyblokiem. To wszystko jest
w książce. Elementarz wspinania lodowego wraz ze zdjęciami.

<blockquote>
Jednak teoria teorią, ale to praktyka pozwala robić postępy.
Dopiero za trzecim razem poczułem się na lodzie w miarę swobodnie.
Kolejne wyjazdy na lód były czystą przyjemnością.
</blockquote>

Polecam korzystanie z wędki w początkowym stadium - pozwala skupić się na
technice, zamiast walczyć o życie.

Czy można z tej książki nauczyć się samemu wspinać w lodzie?
Drytoolowo uczyłem się wspinać u Damiana Granowskiego, dostałem od niego
teorię, praktykę, zachętę i dzięki temu dałem razdę przezwyciężyć strach i obawę
przed prowadzeniem drogi. Potem metry, wiele metrów drogi z doświadczonymi
kolegami. Mówi się, że w lodzie jest łatwiej, ale praktyka i obczajenie tej
zmienności charakteru lodu jest bardzo potrzebna. 
Więc metry i jeszcze raz metry.

Jednak książka Willa Gadda daje ci więcej szans na starcie. Większe
prawdopodobieństwo, że nie stchórzysz, że się nie zniechęcisz, że sobie nic
nie zrobisz złego, że przeżyjesz.

[adin]: http://drytooling.com.pl/baza/topo/lodospady/biala-woda/533-adin-usmev
[1](https://www.goryonline.com/andrzej-wilczkowski,12190,i.html)
[2](gp:Andrzej Wilczkowski)

