---
layout: post
title:  "Lód i mikst"
author: jkedra
language: pl
date: 2018-03-21 

jquery: true
jss: [wikipize]

tags: góry książki
permalink: lod_i_mikst
css: [html5, img]
---

_"[Wspinaczka - lód i mikst](a:Lód i Mikst Will Gadd)"_,
[Will Gadd](http://drytooling.com.pl/baza/ludzie/1103-will-gadd) (2006) 


Oryginał, _"[Ice & Mixed Climbing](https://www.amazon.com/Ice-Mixed-Climbing-Technique-Mountaineers/dp/089886769X)"_

![książka >]({{"/img/wspinaczka-lod-i-mikst.jpg" | absolute_url}}){:class="img-responsive"}

![book >]({{"/img/ice_mixed_climbing.jpg" | absolute_url}}){:class="figure"}

Podczas drytoolingu na Zakrzówku ciągle powracał temat lodospadów.
Ów był, tamten się wybierał. Wspinanie lodowe w stereotypie, który
ja poznałem, wydawało się najbliższe śmierci ze wszystkich innych rodzajów
wspinu (poza solowym). Dlatego niespecjalnie ciągnęło mnie w tym kierunku.
W końcu ciekawość zwyciężyła, a że teoria jest tania i pozwala zaoszczędzić
negatywnych doświadczeń sięgnąłem akurat po tę książkę - już wcześniej
widziałem ją na listach tytułów polecanych.

"Sięgnąłem" to przesada, bo ręka złapała pustkę. Nakład wyczerpany.
W Polsce trudno dostać za rozsądną cenę, na [Allegro](a:lód i mikst will gadd)
wołają za to zawrotne sumy. Zanim jeszcze ją wypożyczyłem z krakowskiego KW,
znalazłem ją też za w miarę rozsądną cenę na Kindle (chyba niewiele więcej
niż $10). Da się czytać, dobrze to mieć zawsze do dyspozycji.

Po co w ogóle pisać takie recenzje? Trudno powiedzieć czy to książka, czy
raczej lodowa wspinaczka zostawia tak mocne wrażenia, że najlepiej o tym jest
jakoś się podzielić. Mówiło się, że papier przyjmie wszystko.  Teraz
klawiatura. Piszę, żeby uporządkować myśli z książki i emocje z doświaczenia
wspinaczki lodowej. Naturalnie, jeszcze żaden ze mnie wspinacz lodowy, ale
coś już tam podziabałem.

## Treść

Pierwszy rozdział traktuje o sprzęcie. Nic odkrywczego o ile miało się
wcześniej kontakt z drytoolingiem. Drugi rozdział jest od ubraniu i radzeniu
sobie podczas długich sesji na stanowisku asekuracyjnym. To, że nie są to
rzeczy oczywiste, zrozumiałem już po pierwszej sesji na Zakrzówku w warunkach
poniżej zera, podczas gdy mocno wiało. W górach to normalna sprawa.  Will
podkreśla szczególnie rolę odpowiedniego nawodnienia i unikania przepocenia.

Trzeci rozdział to elementarz poruszania się w lodzie. Podstawowe info na temat
formacji lodowych, skala trudności lodowych, taktyka atakowania dróg.
Poruszanie się w rakach i zasady używania dziabek. Jak machać dziabką tak, żeby
sobie nie zrobić krzywdy, a z drugiej strony skutecznie ją wykorzystywać do
wspinaczki. To pierwszy rozdział, który bardzo uważnie przeczytałem i do
którego szybko wróciłem gdy tylko przetestowałem wiedzę praktycznie.

W kolejnych, czwartym i piątym rozdziałach solidna dawka na temat
bezpieczeństwa - słowem jak nie dać się zabić. Dla mnie wiele cennych
informacji o bezpiecznym i optymalnym osadzaniu śrub lodowych. Sprawy
potencjalnie ratujące życie.  Podobnie o asekuracji - jak nie zginąć albo nie
dać się poranić temu co sypie się na asekurującego z góry. Słowem, rzeczy bez
których można się wspinać, ale które warto wiedzieć. Will poświęcił też cały
piąty rozdział sprawom wycofu i zjazdom. Czy ja w ogóle powinienem słuchać rad
człowieka, który wyznaje zasadę:

<blockquote>
"Never fall while leading ice."
</blockquote>

... i który - jak sam przyznaje - nigdy nie odpadł na śrubie lodowej?
Żeby nie było zbyt teoretycznie, jest kilka przykładów grubszych incydentów
z życia wziętych, które wymknęły się zasadzie nieodpadania.


Następne trzy rozdziały to zaawansowane techniki wspinania w lodzie
i w mikscie. Nie moja liga więc tylko je przeglądnąłem. Na nich kończą
się techniczne porady dotyczące lodu.

![advanced]({{"/img/willgadd_adv.jpg" | absolute_url}}){:class="figure"}

Rozdział dziewiąty (_Moving in the Mountains in Winter_), dziesiąty
(_Systems for Survival_) to bardziej uniwersalne zagadnienia z dziedziny
trekingu. Kiedy i jak wychodzić w góry, jak planować wielodniową wspinaczkę,
jak planować biwak i biwakować w sposób nieplanowany. Duży fragment jest
poświęcony lawinom. Sporo miejsca zajmują sprawy zachowania się w sytuacjach
awaryjnych: wypadek, pomoc w wypadkach, pierwsza pomoc,
odmrożenia i hipotermia.

Ostatni, jedenasty rozdział jest o treningu skrojonym pod wspinaczkę zimową.
Jak ćwiczyć, co ćwiczyć, gdzie ćwiczyć, kiedy i jak często. Z obrazkami.
Całkiem wnikliwie, całkiem długi rozdział. Wiadomo, że wspinać zimowo nie można
przez cały czas więc tutaj można sobie znaleźć propozycje ćwiczeń na cały rok.


## Ogólne uwagi

Styl zwięzły, techniczny i pragmatyczny. Will zdecydowanie jest bardziej
wspinaczem niż gawędziarzem. Poucza z autorytetem.

## Moje doświadczenia

![hit]({{"/img/willgadd_icehit.jpg" | absolute_url}}){: .image-left-30}

Po przeczytaniu podstawowych rozdziałów poszedłem w lód z doświadczonym
kolegą. Pierwsze kroki postawiłem na [Adin úsmev][adin], który jest łatwym
lodospadem, w sam raz na pierwszy raz. Zaraz za nami szedł przewodnik z
zakrwawionym klientem. Odłamek lodu uderzył go już na samym początku w twarz
i niegroźnie rozciął skórę. Jedną z rad jakie daje Will Gadd jest branie
spadającego lodu na kask, zamiast intuicyjnego uchylania się na bok
(bo to niewiele pomaga).

Kolejne wspinananie tego dnia to _Ukryty Lód_, który wtedy zupełnie mnie
wykończył, brak techniniki = wspinanie wysiłkowe. Pomimo komfortu _na
drugiego_, już po paru ruchach byłem kompletnie wyczerpany. Nie ufałem wbijanym
dziabkom ani rakom, wisiałem na przybloku. Wszystkie te podstawowe błędy omawia
sie na podstawach drytoola i są opisywane przez Willa Gadda. Teoria gdzieś tam
była z tyłu głowy ale konfrontacja z rzeczywistością okazała się porażką.

Konfrontacja teorii z praktyką, 1:0 dla praktyki. Musiałem wrócić do pierwszych
rozdziałów z elementarną wiedzą. Do głowy wbiłem sobie jak Will wbija dziabkę w
lód wbijać dziabkę, jak stawać na nogach odciążając dziabki, unikać przybloków,
dobierać punkty zaczepienia dziabki przed przyblokiem. Jak lepiej ustawić się
podczas wkręcania śruby. To wszystko jest w książce. Elementarz wspinania
lodowego wraz ze zdjęciami.

<blockquote>
Dopiero ponowna konfrontacja teorii z praktyką pozwoliła zrobić postępy.
</blockquote>

Za trzecim razem poczułem się na lodzie w miarę swobodnie.
Od tego momentu kolejne wyjazdy zaczynały stawać się czystą przyjemnością.

Czy można z tej książki nauczyć się samemu wspinać w lodzie? No samemu to
nie. Doświadczony partner to podstawa. Druga sprawa to jakiś background.
Coś tam wcześniej wspinałem się drytoolowo z instruktorem, od którego
teorię, praktykę, zachętę i pewność siebie (albo zaufanie) by
przezwyciężyć strach i obawę przed prowadzeniem.

Mówi się, że wspinać w lodzie jest łatwiej niż w drytoolu. Pewnie tak, ale
asekuracja jest dużo gorsza. Poza tym praktyka i obczajenie tej zmienności
charakteru lodu jest bardzo potrzebna. Więc osobiste doświadczenie jest
najważniejsze.

Pomimo, iż to praktyka jest ważniejsza, książka Willa Gadda daje więcej szans
na starcie. Większe prawdopodobieństwo, że nie stchórzysz, że się nie
zniechęcisz, że sobie nic nie zrobisz złego. Doświadczenie osobiste owszem
ważne jest, ale przecież można też czerpać pełnymi garściami od kogoś,
kto już to wszystko przeszedł, przeżył i jeszcze jest w tym co robi,
bardzo dobry.


[adin]: http://drytooling.com.pl/baza/topo/lodospady/biala-woda/533-adin-usmev


<link href="https://fonts.googleapis.com/css?family=Pacifico" rel="stylesheet"> 
<font face="Pacifico">TODO:</font> tutaj pójdą jakieś linki do filmów z Willem Gaddem i do jego
strony może.
