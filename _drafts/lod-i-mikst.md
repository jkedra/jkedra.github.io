---
layout: post
title:  "Lód i mikst"
author: jkedra
language: pl
date: 2018-03-21 

jquery: true
jss: [wikipize]

tags: góry książki
permalink: lod_i_mikst
css: [html5, img]
---

_"[Wspinaczka - lód i mikst](a:Lód i Mikst Will Gadd)"_,
[Will Gadd](http://drytooling.com.pl/baza/ludzie/1103-will-gadd) (2006) 


Oryginał, _"[Ice & Mixed Climbing](https://www.amazon.com/Ice-Mixed-Climbing-Technique-Mountaineers/dp/089886769X)"_

![książka >]({{"/img/wspinaczka-lod-i-mikst.jpg" | absolute_url}}){:class="img-responsive"}

![book >]({{"/img/ice_mixed_climbing.jpg" | absolute_url}}){:class="figure"}

Podczas drytoolingu na Zakrzówku ciągle powracał temat lodospadów.
Ów był, tamten się wybierał. Wspinanie lodowe w stereotypie, który
ja poznałem, wydawało się najbliższe śmierci ze wszystkich innych rodzajów
wspinu (poza solowym). Dlatego niespecjalnie ciągnęło mnie w tym kierunku.
W końcu ciekawość zwyciężyła, a że teoria jest tania i pozwala zaoszczędzić
negatywnych doświadczeń sięgnąłem akurat po tę książkę - już wcześniej
widziałem ją na listach tytułów polecanych.

"Sięgnąłem" to przesada, bo ręka złapała pustkę. Nakład wyczerpany.
W Polsce trudno dostać za rozsądną cenę, na [Allegro](a:lód i mikst will gadd)
wołają za to zawrotne sumy. Zanim jeszcze ją wypożyczyłem z krakowskiego KW,
znalazłem ją też za w miarę rozsądną cenę na Kindle (chyba niewiele więcej
niż $10). Da się czytać, dobrze to mieć zawsze do dyspozycji.

Żaden ze mnie wspinacz lodowy, piszę z perspektywy kompletnego laika.
Uczę wspinaczki lodowej bazując na teorii z tej książki.

_Polskie wydanie musiałem oddać, więc czasem użyję angielskiej nazwy
zamiast zgadywać jakie tłumaczenie użyto w polskim przekładzie._

## Treść

Pierwszy rozdział traktuje o sprzęcie. Nic odkrywczego o ile miało się
wcześniej kontakt z drytoolingiem. Drugi rozdział jest od ubraniu i radzeniu
sobie podczas długich sesji na stanowisku asekuracyjnym. To, że nie są to
rzeczy oczywiste, zrozumiałem już po pierwszej sesji na Zakrzówku w warunkach
poniżej zera, podczas gdy mocno wiało. W górach to normalna sprawa.  Will
podkreśla szczególnie rolę odpowiedniego nawodnienia i unikania przepocenia.

Trzeci rozdział to elementarz poruszania się w lodzie. Podstawowe info na temat
formacji lodowych, skala trudności lodowych, taktyka atakowania dróg.
Poruszanie się w rakach i zasady używania dziabek. Jak machać dziabką tak, żeby
sobie nie zrobić krzywdy, a z drugiej strony skutecznie ją wykorzystywać do
wspinaczki. To pierwszy rozdział, który bardzo uważnie przeczytałem i do
którego szybko wróciłem gdy tylko przetestowałem wiedzę praktycznie.

W kolejnych, czwartym i piątym rozdziale solidna dawka na temat bezpieczeństwa -
słowem jak nie dać się zabić. Dla mnie wiele cennych informacji o bezpiecznym
i optymalnym osadzaniu śrub lodowych. Sprawy potencjalnie ratujące życie.
Podobnie o asekuracji - jak nie zginąć albo nie dać się poranić temu co sypie
się na asekurującego z góry. Słowem, rzeczy bez których można się wspinać, ale
które warto wiedzieć. Will poświęcił też cały piąty rozdział sprawom wycofu i
zjazdom. Czy ja w ogóle powinienem słuchać rad człowieka, który wyznaje
zasadę:

<blockquote>
"Never fall while leading ice."
</blockquote>

... i który - jak sam przyznaje - nigdy nie odpadł na śrubie lodowej?
Żeby nie było zbyt teoretycznie, jest kilka przykładów grubszych incydentów
z życia wziętych, które wymknęły się zasadzie nieodpadania.



Następne trzy rozdziały to zaawansowane techniki wspinania w lodzie
i w mikscie. Nie moja liga więc tylko je przeglądnąłem. Na nich kończą
się techniczne porady dotyczące lodu.

![advanced]({{"/img/willgadd_adv.jpg" | absolute_url}}){:class="figure"}

Rozdział dziewiąty (_Moving in the Mountains in Winter_), dziesiąty
(_Systems for Survival_) to bardziej uniwersalne zagadnienia z dziedziny
trekingu. Kiedy i jak wychodzić w góry, jak planować wielodniową wspinaczkę,
jak planować biwak i biwakować w sposób nieplanowany. Duży fragment jest
poświęcony lawinom. Sporo miejsca zajmują sprawy zachowania się w sytuacjach
awaryjnych: wypadek, pomoc w wypadkach, pierwsza pomoc,
odmrożenia i hipotermia.

Ostatni, jedenasty rozdział jest o treningu skrojonym pod wspinaczkę zimową.
Jak ćwiczyć, co ćwiczyć, gdzie ćwiczyć, kiedy i jak często. Z obrazkami.
Całkiem wnikliwie, całkiem długi rozdział. Wiadomo, że wspinać zimowo
nie można przez cały czas więc Will ma propozycje ćwiczeń na cały rok.


## Ogólne uwagi

Styl jest dość ciężki. Will zdecydowanie jest bardziej wspinaczem
niż gawędziarzem. Poucza z autorytetem. No literatura piękna to nie jest.
Język zrozumiały i zwięzły. Jest OK.

## Moje doświadczenia

![hit]({{"/img/willgadd_icehit.jpg" | absolute_url}}){: .image-left-30}

Po przeczytaniu podstawowych rozdziałów poszedłem w lód z doświadczonym
kolegą. Pierwsze kroki postawiłem na [Adin úsmev][adin], który jest łatwym
lodospadem, w sam raz na pierwszy raz. Zaraz za nami szedł przewodnik z
zakrwawionym klientem. Odłamek lodu uderzył go już na samym poczatkuu w twarz
i niegroźnie rozciął skórę. Jedną z rad jakie daje Will Gadd jest branie
spadającego lodu na kask, zamiast intuicyjnego uchylania się na bok
(bo to niewiele pomaga).

Kolejne wspinananie tego dnia to _Ukryty Lód_, który dał mi się we znaki,
wspinanie wysiłkowe. Pomimo komfortu _na drugiego_, już po paru ruchach byłem 
kompletnie wyczerpany. Nie ufałem wbijanym dziabkom ani rakom, wisiałem
na przybloku. Wszystkie te podstawowe błędy omawia sie na podstawach drytoola
i są opisywane przez Willa Gadda. Teoria gdzieś tam była z tyłu głowy
ale konfrontacja z rzeczywistością okazała się porażką.

Po powrocie do książki wróciłem jeszcze raz do pierwszych rozdziałów z
elementarną wiedzą. Tym razem dokładnie zapamiętałem jak należy wbijać
dziabkę, jak stawać na nogach odciążając dziabki, unikać przybloków,
dobierać punkty zaczepienia dziabki przed przyblokiem. To wszystko jest
w książce. Elementarz wspinania lodowego wraz ze zdjęciami.

<blockquote>
Teoria rzecz ważna, ale to praktyka pozwala tutaj robić postępy.
Dopiero za trzecim razem poczułem się na lodzie w miarę swobodnie.
Od tego punktu kolejne wyjazdy były czystą przyjemnością.
</blockquote>

Czy można z tej książki nauczyć się samemu wspinać w lodzie? Drytoolowo
uczyłem się wspinać u Damiana Granowskiego, dostałem od niego teorię, praktykę,
zachętę i dzięki temu dałem radę przezwyciężyć strach i obawę przed
prowadzeniem. Potem metry, wiele metrów drogi z doświadczonymi kolegami.
Mówi się, że wspinać w lodzie jest łatwiej niż w drytoolu. Pewnie tak,
ale asekuracja jest gorasza. Poza tym praktyka i obczajenie tej zmienności
charakteru lodu jest bardzo potrzebna. Więc metry i jeszcze raz metry.

Więc pomimo, iż to praktyka jest ważniejsza, książka Willa Gadda daje
więcej szans na starcie. Większe prawdopodobieństwo, że nie stchórzysz,
że się nie zniechęcisz, że sobie nic nie zrobisz złego.

[adin]: http://drytooling.com.pl/baza/topo/lodospady/biala-woda/533-adin-usmev
[1](https://www.goryonline.com/andrzej-wilczkowski,12190,i.html)
[2](gp:Andrzej Wilczkowski)

