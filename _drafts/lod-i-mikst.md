---
layout: post
title:  "Lód i mikst"
author: jkedra
language: pl

jquery: true
jss: [wikipize]

tags: góry książki
permalink: lod_i_mikst
css: [html5]
---

_"[Wspinaczka - lód i mikst](a:Lód i Mikst Will Gadd)"_,
[Will Gadd](http://drytooling.com.pl/baza/ludzie/1103-will-gadd) (2006) 


Oryginał, _"[Ice & Mixed Climbing](https://www.amazon.com/Ice-Mixed-Climbing-Technique-Mountaineers/dp/089886769X)"_

![book]({{"/img/ice_mixed_climbing.jpg" | absolute_url}})

Podczas drytoolingu na Zakrzówku ciągle powracał temat lodospadów.
Ten był, tamten się wybierał. Wspinanie lodowe w stereotypie, który
ja poznałem jest najbliższe śmierci ze wszystkich innych rodzajów
wspinu (poza solowym). Dlatego niespecjalnie ciągnęło mnie w tym kierunku.
W końcu ciekawość zwyciężyła, a że teoria jest tania i pozwala zaoszczędzić
negatywnych doświadczeń sięgnąłem akurat po tę książkę - już wcześniej
widziałem ją na listach tytułów polecanych.

"Sięgnąłem" to przesada, bo ręka złapała pustkę. Nakład wyczerpany.
W Polsce trudno dostać za rozsądną cenę, na [Allegro](a:lód i mikst will gadd)
wołają za to zawrotne sumy. Zanim jeszcze ją wypożyczyłem z krakowskiego KW,
znalazłem ją też za w miarę rozsądną cenę na Kindle (chyba niewiele więcej
niż $10). Da się czytać, dobrze to mieć zawsze do dyspozycji.

![książka]({{"/img/wspinaczka-lod-i-mikst.jpg" | absolute_url}})

Polska książka jest bardzo dobrze i kompetentnie przetłumaczona.

## Rozdziały

Pierwszy rozdział traktuje o sprzęcie. Nic odkrywczego o ile miało się
wcześniej kontakt z drytoolingiem. Drugi rozdział jest od ubraniu i radzeniu
sobie podczas długich sesji na stanowisku asekuracyjnym. To, że nie są to
rzeczy oczywiste, zrozumiałem już po pierwszej sesji na Zakrzówku w warunkach
poniżej zera, podczas gdy mocno wiało. W górach to normalna sprawa.
Will podkreśla szczególnie rolę odpowiedniego nawodnienia i unikania
przepocenia.

Trzeci rozdział to elementarz poruszania się w lodzie. Podstawowe info na
temat formacji lodowych, skala trudności lodowych, taktyka atakowania
dróg. Poruszanie się w rakach i zasady używania dziabek. Jak machać
dziabką tak, żeby sobie nie zrobić krzywdy, a z drugiej strony skutecznie
ją wykorzystywać do wspinaczki. To pierwszy rozdział, który bardzo
uważnie przeczytałem i do którego szybko wróciłem gdy tylko przetestowałem
wiedzę praktycznie.

Czwarty rodział - jak się nie zabić, solidna dawka na temat bezpieczeństwa.
Budowa punktów asekuracyjnych, asekuracja i prowadzenie. To jest powód
dla którego należy zapoznać się z teorią przed praktyką. Informacje jak
działa śruba lodowa, jak skutecznie ją wkręcić, jak zrobić to bezpiecznie
i z najmniejszym wysiłkiem. Jak skutecznie asekurować i nie zginąć od
tego co sypie się na asekurującego z góry. Jak prowadzić.


Po przeczytaniu podstawowych rozdziałów poszedłem w lód z doświadczonym
kolegą. Pierwsze kroki w sensownym lodzie (_Ukryty Lód_) pamiętam jako bardzo
wysiłkowe. Pomimo komfortu _na drugiego_, już po paru ruchach byłem 
kompletnie wyczerpany. Nie ufałem wbijanym dziabkom, nie ufałem rakom, wisiałem
na przybloku. Wszystkie te podstawowe błędy robione na podstawach drytoola
i opisywane przez Willa Gadda. Drogę jakoś przeżyłem.

Po powrocie do książki wróciłem jeszcze raz do pierwszych rozdziałów z
elementarną wiedzą. Tym razem dokładnie zapamiętałem jak należy wbijać
dziabkę, jak stawać na nogach odciążając dziabki, unikać przybloków,
dobierać punkty zaczepienia dziabki przed przyblokiem. To wszystko jest
w książce. Elementarz wspinania lodowego wraz ze zdjęciami.

Jednak teoria teorią, ale to praktyka pozwala robić postępy
Dopiero za trzecim razem poczułem się na lodzie w miarę swobodnie.
Kolejne wyjazdy na lód były czystą przyjemnością.

Polecam korzystanie z wędki w początkowym stadium - pozwala skupić się na
technice, zamiast walczyć o życie.

Wracając do samej książki. Elementarz jest bardzo przydatny ale autor
omawia też inne, nietechniczne sprawy wspinania lodowego. Na przykład
jak nie zmarznąć (jak się ubrać i żywić się), jak mądrze gospodarować
swoją siłą, jak planować podejście pod lód. Ważne są też informacje
o charakterze lodu, zmienności warunków, sytuacjach potencjalnie
niebezpiecznych ze względu na tymczasowość struktur lodowych.

W dalszej sekcji jest też wiele wspinaniu drytoolowym. 
Ciekawe są też informacje o planowaniu treningu.

Czy można z tej książki nauczyć się samemu wspinać w lodzie?
Drytoolowo uczyłem się wspinać u Damiana Granowskiego, dostałem od niego
teorię, praktykę, zachętę i dzięki temu dałem razdę przezwyciężyć strach i obawę
przed prowadzeniem drogi. Potem metry, wiele metrów drogi z doświadczonymi
kolegami. Mówi się, że w lodzie jest łatwiej, ale praktyka i obczajenie tej
zmienności charakteru lodu jest bardzo potrzebna. 
Więc metry i jeszcze raz metry.

Jednak książka Willa Gadda daje ci więcej szans na starcie. Większe
prawdopodobieństwo, że nie stchórzysz, że się nie zniechęcisz, że sobie nic
nie zrobisz złego, że przeżyjesz.

[1](https://www.goryonline.com/andrzej-wilczkowski,12190,i.html)
[2](gp:Andrzej Wilczkowski)


