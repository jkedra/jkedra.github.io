---
layout: post
title:  Buty w skałach i górach
author: jkedra
categories: ubranie
comments: true
language: pl
---

Długo nie przywiązywałem uwagi do doboru obuwia - przeważnie kupowałem za duże
buty, ot tak żeby było wygodnie, żeby nie cisnęło. Przecież buty, w sensie
odległości to wizualnie element odzieży położony najdalej, jednak w kategorii
komfortu urastają do #1 podczas intensywnego używania nóg.

### Wspinaczkowe

Moje pierwsze buty wspinaczkowe dobrałem niby ciasno. Jednak po roku używania
oraz jednej naprawie w M5 rozkłapały się tak obszernie, że można je nosić jak
papucie. Teraz - pomimo iż sprawne - zupełnie nie nadają się na trudniejsze
drogi. Używam ich tylko awaryjnie gdy mam zbyt obolałe nogi i palce na
normalne buty.

Kolejna para była już naprawdę ciasna - rozmiar 41.5 i też się trochę rozbiła
choć nie tak szybko i nie tak dużo. Teraz mam już drugą z kolei parę [Ocunów
Ozone](https://8a.pl/ocun-ozone-yellow-black), których wspinaczkowa rozmiarówka
jest tak dobrana, że pasuje do regularnych butów. Czyli jeżeli mój codzienny
rozmiar to 42.5 to idealne dla mnie Ozony również są w tym rozmiarze. Pierwsze
bardzo ciasno dobrałem w stacjonarnym sklepie - gdy po roku się przetarły zamówiłem drugą parę wysyłkowo i było OK.

Na moje standardy są bardzo ciasne i jakoś nie rozbijają się z czasem.
Bezpośrednio po włożeniu bolą palce, boli stopa ale gdy się rozgrzeją i
dostosowuje się stopa to da się wytrzymać. Z drugiej strony trzymają super na
małych krawądkach. Dość twardy i wyraźny czubek buta. Nie miałem lepszych
butów niż Ozone.

Nie wyobrażam sobie sobie opcji zamawiania przez internet nieznanego mi obuwia
wspinaczkowego. Trudno określić co dokładnie pasuje. Na pewno na początku
trzeba swoje odcierpieć. I jeszcze długo później zanim się rozgrzeją.

Konkluzja nie zaskakuje: Trzeba dobierać bardzo ciasno, im miększe buty tym
można ciaśniej dobrać. Do dzisiaj nie kupiłem zbyt ciasnych butów. Te naprawdę
ciasne i twarde rozciągają się od ciepła nogi. Rozgrzewka lub pierwszy wyciąg
mogą się okazać bolesne. Jednak w Tatry - na długie wspinanie - biorę zapasowe
luźniejsze buty, bo po całym dniu katowania palców rozbite kłapcie mogą być
ratunkiem.

### Podejściówki

Podejściówki, wiadomo - muszą być ciasne ale w miarę, tak żeby dało się w nich
zrobić czasem nawet znacznie więcej niż dwadzieścia kilometrów dziennie. Moje
pierwsze i dotychczas jedyne podejściówki Scarpa Zodiac wymieniałem ze 3 razy.
Pierwsze zamówiłem bodajże nr 43 wysyłkowo i okazały się o wiele za duże.
Kolejne jakie spróbowałem nr 42 - o wiele lepiej, ale nadal miałem za
dużo miejsca na palce i nie czułbym się w nich pewnie przy wspinaczce. W końcu
w PolarSporcie zamówiłem nr 41.5 i przymierzyłem przed zakupem w sklepie.
Trochę ciasno ale wziąłem. Zodiaki nie rozbiły się zbytnio w użyciu ale i tak,
podczas wspinaczki czuję, że mogłby być nieco ciaśniejsze. Tutaj jednak
poszedłem na kompromis z aktywnościami trekingowymi, to nie jest komfortowe
obuwie to biegania po asfalcie. Także na podejściu potrafią nieźle skatować
nogę - ostatecznie więc oceniam je jako nieco przyciasne.

Plany na przyszłość? Spróbować La Sportiva Boulder albo TX4.

Konkluzja: Choć bardzo kusi opcja wspinania się w podejściówkach, a w
konsekwencji dobrania jak najmniejszeg rozmiaru - następnym razem nie będę
dobierał butów podejściowych na wcisk. W tych butach powinnem być też w stanie
zrobić wiele kilometrów trekkingowo. Podejściówki to dobry pomysł na proste
graniówki. Są naprawdę wystarczające i przy tym wygodne przy drogach o
trudności II (grań Rysy - MSC) na trunościach III nie mam już takiego komfortu.
Ale znam ludzi co bez problemu używają ich na drogach o trudności V.

### Zimowe twarde

Zimowe twarde buty do wspinaczki lodowej. Podeszwa musi być sztywna,
dopasowana do raków automatycznych, w kostce powinny być mocno trzymane,
pięta nie może mieć żadnych luzów, palce z przodu powinny mieć nieco
powietrza, idealnie żeby stopa nie była miażdżona z boków.

Buty do skitouringu też wrzucam do tej kategorii bo pryncypia są identyczne.

Oczywiście eksperymenty z tymi butami są bolesne dla budżetu więc ryzyko
błędów najlepiej zredukować ile się tylko da.

Reguła numer jeden - wpierw poznaj swoje stopy zanim zaczniesz kupować
przez internet i używki. Przymierz jak najwięcej, koniecznie porównaj
różne rozmiary. Nie kupuj jedynego rozmiaru bo presja na wzięcie ze sobą
niedobranego buta będzie zbyt wielka. Słowem przymierz minimum kilka
par butów i przynajmniej dwóch różnych producentów.

#### Za duże

Pierwsza przymiarkę zrobiłem wg sugestii sprzedawcy - _"weź za duże bo podczas
wspinaczki skatujesz sobie palce"_. Pewnie sporo w tym racji. Mój normalny
rozmiar to 42.5 ale chodzę tak w 42 (dość ciasno) jak i w 43 (luz), czasem
nawet w 44 (za duże). Wziąłem Scarpa Mont Blanc rozmiar 44, dużo luzu z przodu,
dużo luzu z tyłu. Miało być dobrze, ale już po pierwszej krótkiej wycieczcie po
śniegu okazało się, że buty katują mi stopy i pięty. Jak ścisnę mocno to z
przodu stopa jest miażdżona z boków i od góry. Ale jakbym mocno nie ściskał i
tak pięta ma za dużo luzu. Są zbyt szerokie na moją pięte, wyraźnie za duże na
długość.

Kombinowałem na wiele sposobów. Dokładałem wkładki, zakładałem podwójne
skarpety. Wspinać jeszcze się daje, ale chodzenie w tych butach to katorga.
Niby byłem w stanie przejść trasę Palenica, Zawrat, Kuźnice ale te buty
to katorga dla moich nóg. Trzymałem je jeszcze później jakiś czas, ale
w końcu sprzedałem za niewiele więcej niż połowę ceny.

Czy problem był w za dużych butach? Niekoniecznie w za długich. Kłopot
w tym, że mam szeroką stopę ale wąską piętę. Inaczej niż we wspinaczkowych
pantofelkach, w butach zimowych trochę powietrza przed palcami nie
przeszkadza. Szerokość w okolicy palców też jest komfortowa. Jednak
jakikolwiek luz w okolicy kostki lub pięty (Achillesa) oznacza otarcia i
piekący ból.

Scarpy nie trzymały pięty ani kostki. Nie mogłem ich ścisnąć sznurówkami
bo miały zbyt duży obwód cholewki. Ubierałem więc grube skarpetki, zwykle
podwójnie. Oczywiście to tylko pogarszało kwestię poślizgu i przyspieszało
otarcia. Jedyny plus - było ciepło.

#### Za małe

Drugie podejście to La Sportiva Nepal Evo. Na mediach społecznościowych
doczytałem się, że to legendarnie wygodne buty. Potwierdzone przez tych
kilku znajomych, którzy wspinają się zimowo.

Kiedyś przy okazji kupowania podejściówek w PolarSporcie przymierzyłem nr 41.5
i 42. Zapamiętałem, że 42 powinien być okay. Zwracało uwagę, że są dużo
bardziej wygodniejsze od Scarpy i mają dość wąską cholewkę co mi akurat pasuje.

Pół roku później korzystając z oferty Skalnika - zamów za darmo,
zwróć za darmo - zamówiłem w pierwszym podejściu numer 42, licząc się z tym,
że będzie mały.
Były małe na długość i na szerokość. Mierzyłem wieczorem, mierzyłem rano. O
dziwo to właśnie rano okazały się jeszcze mniej wygodne. O ile kostka idealnie
jest trzymana to wydają mi się bardzo wąskie z przodu. A Nepal Evo to są z tych
szerszych butów La Sportivy.

Skalnik błyskawicznie wysłał 42.5 i to jest to co mi siadło prawie idealnie na
nogę, przy założeniu, że noszę je z pojedynczymi skarpetkami. W środku
wystarczające na szerokość, długość może budzić obawy, ale przy drytoolingu
nie stanowi to problemu. Nie testowane na lodzie.

Podobnie jak poprzednie Scarpy okazały się w końcu nieco za szerokie w
cholewce, aczkolwiek nie aż tak szerokie jak Scarpy.  Mam dość wąską nogę w tym
miejscu. Szczęśliwie Evo mają dodatkowe opcjonalne języki. Po ich dołożeniu
obwód buta w tym miejscu okazał się wystarczająco komfortowy. Przy okazji
ociepliły jeszcze buta.

Ciepłota: Średnio, wspinałem się raz przy niewielkim mrozie w dość cienkich
skarpetkach i zmarzłem w nogi. Przetestuję je wkrótce z wełną meryno to
będę miał więcej do powiedzenia.

Niestety delikatnie obcierają. Skarpeta była dość cienka więc może
zostało zbyt dużo luzu. Trasa nie za długa: Kuźnice - Kopa nad Karbem.

### Stopy nieidealne

Po raz pierwszy przyglądnąłem się stopom i obuwiu gdy sfrustrowany odkryłem, że
jazda na łyżwach sprawia mi trudności. W rezultacie okazało się, że mam różnice
w rozmiarze stóp (1 cm), a buty i łyżwy nie leżą na nich prostopadle do lodu
(płaskostopie). Temat stał się rozwojowy przy doborze butów narciarskich bo tam
zmuszony zostałem do zwrócenia uwagę na subtelności. I tak w wieku 44 lat
zaprzyjaźniłem się z [podologiem](w:Podologia) i zacząłem regularnie stosować
wkładki do butów.


[1]: https://www.ukclimbing.com/forums/gear/la_sportiva_nepal_evo_gtx_size_question-438191
