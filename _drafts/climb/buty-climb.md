---
layout: post
title:  Buty w skałach i górach
author: jkedra
categories: ubranie
comments: true
language: pl

jquery: true
jss: [wikipize]
---

Długo nie przywiązywałem uwagi do doboru obuwia - przeważnie kupowałem za duże
buty, ot tak żeby było wygodnie, żeby nie cisnęło. Przy różnych okazjach
zdarzało się, że coś z nimi było nie tak, na łyżwach jedna noga wyginała
się bardziej niż druga, przy dłuższych wędrówkach pojawiały się odciski,
nie byłem wstanie utrzymać nart razem. Wspólnym mianownikiem zawsze były
stopy.

### Wspinaczkowe

Moje pierwsze buty wspinaczkowe dobrałem niby ciasno. Jednak po roku używania
oraz jednej naprawie rozkłapały się tak nieprzywoicie, że można je nosić jak
papucie. Pomimo iż nadal są sprawne - zupełnie nie nadają się na trudniejsze
drogi. Używam ich tylko gdy mam zbyt obolałe stopy i palce na normalne buty.

Następna parę dobrałem już w nie-do-uwierzenia ciasno: Wziąłem je ze sobą
z obawą, że przesadziłem w dół, że będę żałował i że będę musiał je odsprzedać.
Były to [Ocuny Ozone](https://8a.pl/ocun-ozone-yellow-black), których
wspinaczkowa rozmiarówka jest dobrana tak, że pasuje do rozmiarów codziennych
butów. Te ciasne Ocuny trochę się rozbiły choć już nie tak szybko jak
poprzednie. Nadal są tak ciasne, że za każdym razem cierpię przy ich ubieraniu,
później nagrzewają się od stopy i daje się wytrzymać. Na skale sprawują się
wyśmiencie, świetnie trzymają na malutkich krawądkach - noszę już kolejną parę.

Nie wyobrażam sobie sobie opcji zamawiania przez internet nieznanych mi
wcześniej butów wspinaczkowych. Oszczędności są pozorne. Buty mogą niepasować
nie tylko rozmiarowo ale i w wielu innych płaszczyznach i miejscach.

Trzeba dobierać bardzo ciasno - kolejne buty mogą być coraz bardziej ciasne.
Nie kupiłem jeszcze za ciasnych butów wspinaczkowych.
Te naprawdę ciasne i twarde rozciągają się od ciepła stopy.
Na dłuższe wspinanie można dodatkowo brać te luźniejsze buty, bo po całym dniu
katowania stopy rozbite kłapcie mogą być jedynym ratunkiem.

### Podejściówki

Powinny być ciasne ale w miarę, tak żeby dało się w nich zrobić znacznie więcej
niż dwadzieścia kilometrów dziennie.
Moje jedyne podejściówki [Scarpa Zodiac](g:) wymieniałem ze 3 razy. Pierwsze
zamówiłem bodajże nr 43 wysyłkowo i okazały się o wiele za duże. Kolejne jakie
spróbowałem nr 42 - o wiele lepiej, ale nadal miałem za dużo miejsca na palce i
nie czułbym się w nich pewnie przy wspinaczce. W końcu w PolarSporcie zamówiłem
nr 41.5 i przymierzyłem przed zakupem w sklepie. Trochę ciasno ale wziąłem.
Prawie w ogóle się nie rozbiły się w użyciu ale i tak podczas wspinaczki czuję,
że mogłby być nieco ciaśniejsze. Na podejściu potrafią nieźle skatować nogę -
ostatecznie więc oceniam je jako za ciasno dobrane. 

Na skale: Byłem w nich w stanie zrobić bez problemu grań Rysy-MSC i
MSW-Hińczowa choć miałem buty wspinaczkowe w plecaku. Zdarzyło mi się też
wspinać na III drodze ale już z obawami. Podeszwa trzyma rewelacyjnie,
jest twarda przez co zmniejsza obciążenie stopy.

Na asfalcie: But po prostu za mały, na długość i na szerokość.

Zużycie: Zaskakująco szybko zużyła się w nich podeszwa (1 intensywny sezon), a
i sam but rozpruwa się w środku (przy pięcie). Z drugiej strony są bardzo
ciasno dobrane, dziwne że tak długo wytrzymuje górna część buta. Porządnie
zrobione.

Plany na przyszłość? Przesadziłem z rozmiarem w dół. Będę chciał ppróbować La
Sportiva Boulder albo TX4. Podobno są bardziej wygodne.

### Zimowe twarde

Buty do wspinaczki lodowej lub mikstowej - podeszwa musi być sztywna,
żeby zapiąć na niej raki automatyczne, pięta nie może mieć żadnych luzów,
palce z przodu powinny mieć nieco powietrza, stopa nie może być miażdżona z
żadnego kierunku.

Buty do skitouringu też wrzucam do tej kategorii bo pryncypia są identyczne.

Eksperymenty z tymi butami są wyjątkowo bolesne dla budżetu więc ryzyko
błędów najlepiej zredukować ile się tylko da.

Reguła numer jeden - wpierw poznaj swoje stopy zanim zaczniesz kupować
przez internet i używki. Przymierz jak najwięcej, koniecznie porównaj
różne rozmiary. Nie kupuj jedynego rozmiaru bo presja na wzięcie ze sobą
niedobranego buta będzie zbyt wielka. Słowem przymierz minimum kilka
par butów i przynajmniej dwóch różnych producentów.

#### Za duże

Pierwsza przymiarkę zrobiłem wg sugestii sprzedawcy - _"weź za duże bo podczas
wspinaczki skatujesz sobie palce"_. Pewnie sporo w tym racji. Mój normalny
rozmiar to 42.5 ale chodzę tak w 42 (dość ciasno) jak i w 43 (luz), czasem
nawet w 44 (za duże). Wziąłem Scarpa Mont Blanc rozmiar 44, dużo luzu z przodu,
dużo luzu z tyłu. Miało być dobrze, ale już po pierwszej krótkiej wycieczcie na
śniegu okazało się, że buty katują mi stopy i pięty. Jak ścisnę mocno to stopa
jest miażdżona z boków i od góry. Ale jakbym mocno nie ściskał i tak pięta ma
za dużo luzu. Są zbyt szerokie na moją pięte, wyraźnie za duże na długość.

Kombinowałem na wiele sposobów. Dokładałem wkładki, zakładałem podwójne
skarpety. Wspinać jeszcze się daje, ale chodzenie w tych butach to katorga.
Niby byłem w stanie przejść trasę Palenica, Zawrat, Kuźnice ale te buty to
męczarnia. Trzymałem je jeszcze później jakiś czas, ale w końcu sprzedałem za
niewiele więcej niż połowę ceny. I bardzo dobrze.

Czy problem był w za dużych butach? Niekoniecznie w za długich. Kłopot w tym,
że mam wąską piętę. Inaczej niż we wspinaczkowych pantofelkach, w butach
zimowych trochę powietrza przed palcami nie przeszkadza. Można też sobie
pozwolić na komfortową szerokość w okolicy palców.  Jednak jakikolwiek luz w
okolicy kostki lub pięty (achilles) oznacza otarcia i chęć "złapania" buta tam,
gdzie nie powinno być za ciasno - czyli przesadnego ściskania sznurówek w
okolicy śródstopia,

Scarpy nie trzymały pięty ani kostki. Nie mogłem ich ścisnąć sznurówkami
bo miały zbyt duży obwód cholewki. Ubierałem więc grube skarpetki, zwykle
podwójnie. To tylko pogarszało kwestię poślizgu, zwiększało ciepło i w
rezultacie powodowało otarcia. Jedyny plus - było ciepło.

#### Za małe

Drugie podejście to La Sportiva Nepal Evo. Na mediach społecznościowych
doczytałem się, że to legendarnie wygodne buty. Potwierdzone przez tych
kilku znajomych, którzy wspinają się zimowo.

Kiedyś przy okazji kupowania podejściówek w PolarSporcie przymierzyłem nr 41.5
i 42. Zapamiętałem, że 42 powinien być okay. Zwracało uwagę, że są dużo
bardziej wygodniejsze od Scarpy i mają dość wąską cholewkę co mi akurat pasuje.

Pół roku później korzystając z oferty Skalnika - zamów za darmo, zwróć za darmo
- zamówiłem w pierwszym podejściu numer 42, licząc się z tym, że będzie mały.
Były małe na długość i na szerokość. Mierzyłem wieczorem, mierzyłem rano. O
dziwo to właśnie rano okazały się jeszcze mniej wygodne. O ile kostka idealnie
jest trzymana to wydają mi się bardzo wąskie z przodu. A Nepal Evo to są z tych
szerszych butów La Sportivy.

Skalnik błyskawicznie wysłał 42.5 i to jest to co mi siadło prawie idealnie na
nogę, przy założeniu, że noszę je z pojedynczymi skarpetkami. W środku
wystarczające na szerokość, długość może budzić obawy, ale przy drytoolingu
nie stanowi to problemu. O dziwo w lodzie też było idealnie - nie było kolizji
palców z przednią ścianą.

Podobnie jak poprzednie Scarpy okazały się w końcu nieco za szerokie w
cholewce, aczkolwiek nie aż tak szerokie jak Scarpy. Mam dość wąską nogę w tym
miejscu. Szczęśliwie Evo mają dodatkowe opcjonalne języki. Po ich dołożeniu
obwód buta w tym miejscu okazał się wystarczająco komfortowy. Przy okazji
ociepliły jeszcze buta.

Ciepłota: Średnio zimno, zwykle marznę w nich w stopy.

Niestety też obcierają przy długich podejściach. To nie są buty na długie
łażenie.

### Stopy nieidealne

Po raz pierwszy przyglądnąłem się stopom i obuwiu gdy sfrustrowany odkryłem, że
jazda na łyżwach sprawia mi trudności. W rezultacie okazało się, że mam różnice
w rozmiarze stóp (1 cm), a buty i łyżwy nie leżą na nich prostopadle do lodu
(płaskostopie). Temat stał się rozwojowy przy doborze butów narciarskich bo tam
zmuszony zostałem do zwrócenia uwagę na subtelności. I tak w wieku 44 lat
zaprzyjaźniłem się z [podologiem](w:Podologia) i zacząłem regularnie stosować
wkładki do butów.


[1]: https://www.ukclimbing.com/forums/gear/la_sportiva_nepal_evo_gtx_size_question-438191
