---
layout: post
title:  "Naprawa dętki w motocyklu"
author: jkedra
date: 2017-07-18 20:00
language: pl

jquery: true
jss: [wikipize]

tags: moto tire
categories: moto
---

Niejeden wulkanizator nie podejmie się wymienić dętki w enduro.

Przy ściąganiu opony używać kolan i butów.

Można wlać jakiś tłusty płyn (raczej nie olej, bardziej płyn do mycia naczyń,
woda z mydłem) na rant, żeby można było łatwiej ściągnąć oponę.

Opony enduro mają jeszcze dodatkową łapę (trzymak opony),
żeby niedopompowana opona nie przesuwała się na rancie.

## Ściąganie kół z motocykla.

### Przód

1. Trzeba podeprzeć silnik, żeby motocykl nie fiknął do przodu po zdemontowaniu
   przedniego koła. Motocykl stoi stabilnie na centralnej stopce.
2. Śrubokrętem odkręcić śrubkę mocującą przewód szybkościomierza.
3. Będzie dużo prościej jeżeli okręcimy lewy i prawy zacisk hamulca od
   lag amortyzatorów.
4. Poluzować, ale nie odkręcać do końca cztery śruby (10mm) osi od lewej strony.
5. Upewnić się, że motocykl jest podparty i kluczem 14 odkręcić z lewej strony
   przednią oś i wyciągnąć ją. Z prawej i lewej strony usunąć dystanse.
6. Podnieść za lagi do góry i uwolnić koło.

### Tył

Ściągnięcie tylnego koła jest nieskoplikowane: Z motocyklem na centralnej stopce
odkręcamy prawą nakrętkę (24) osi tylnej, po czym wpychamy koło tylne do przodu
żeby ściąnąć łańcuch z zębatki i wyciągamy oś tylną w lewą stronę. Ściągamy dystanse
z obu stron koła i odkładamy w bezpieczne miejsce. 

## Zakładanie opon na koła

W oponach Transalpa najtrudniej jest mi włożyć wentyl do jego dziury. Zwłaszcza
gdy jest zimno i mam grubą 4mm dętkę crossową.

Bardzo trzeba uważać przy nakładaniu opony na rant, żeby łyżką nie przedziurwać dętki.
Trzeba palcami sprawdzać obecność dętki przed wepchaniem tam łyżki. Wciśnij dętkę
głębiej. Odpompuj powietrze z dętki.

Oponę aktywnie blokować kolanami i butami, wtedy można wszystko założyć z użyciem nawet
pojedynczej łyżki.

Rant posmarować pastą, dużo łatwiej będzie włożyć oponę do środka bez łyżki.

### Ogólne uwagi

1. Najważniejsze - łyżka naprawdę może przedziurawić dętkę. Za pierwszym razem
   przedziurawiłem dwie dętki pod rząd zanim udało mi się to zrobić poprawnie.
2. Warto sprawdzić szczelność dętki przed włożeniem jej na koło, żeby nie narobić się
   bez sensu.
3. Na wymianę lepiej wozić cienkie dętki niż te grubsze crossowe.
   Zajmują nie tylko mniej miejsca ale i łatwiej je się montuje.
4. Twoja ładna felga niestety się porysuje. Nowe dętki, które kupiłeś podziurawisz
   za pierwszym, pewnie i za drugim razem. Kup ich więcej i może nie celuj w najdroższe.
   Zaakceptuj straty to i do dzieła. Nauka kosztuje.

### Potrzebne narzędzia i pomoce dla serwisu opon

1. Oczywiście łyżki, nie muszą wcale być długie, ważne żeby nie miały ostrych krawędzi.
2. Pasta do opon, płyn do mycia naczyń, mydło z wodą.
3. Kluczyk do odkręcania zaworka w wentylu.
4. Szmata na której można położyć koło, żeby nie zniszczyć tarczy hamulcowej lub zębatki.
5. Talk, mąka ziemniaczana.
6. Rabakonda - jako ciekawostka, stojak do montażu opon moto.

## Zakładanie kół na moto

### Przód

Momenty:

1. oś przednia 64Nm
2. 4 nakrętki z prawej strony do blokady osi przedniej, każda 12Nm
3. oś tylna: 90Nm
4. śruby mocujące zaciski hamulca: 12Nm


[enduro1pl](https://www.youtube.com/watch?v=tOAs6IfbnsY)
[enduro2pl](https://www.youtube.com/watch?v=sQLOT3s4J3A) - fajne z różnymi patentami,
nietypowy sposób wrzucenia wentyla.


