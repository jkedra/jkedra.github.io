---
layout: plpost
title:  Ratuj Maluchy
author: jkedra
excerpt_separator: <!--more-->
---

Akcje zbierania podpisów pod protestem dotyczącym wprowadzenia
reformy obniżającej wiek szkolny, pod żądaniem referendum
w tej sprawie, pod obywatelskim projektem reformy edukacji
-- bardzo wyraźnie zaznaczały się w mediach. Troska rodziców
potrafiła zmobilizować 1mln ludzi do podpisania się pod listą
żądającą referendum. Nieco mniejsza liczba w sposób czynny
angażowała się w sprawę zbierając podpisy -- wystawając
przed kościołami, zaczepiając w szatniach przedszkoli
i zadręczając współpracowaników w biurach. Elbanowscy
i podobni poświęcali sprawie cały swój wolny czas.

Sam zebrałem z kilkadziesiąt podpisów. Już sama sytuacja
w której to rząd RP narzuca rodzicom decyzje edukacyjne
wydała mi się wtedy pogwałceniem demokracji.
Gdy zaś dodałem się do tego obraz już przeładowanej
szkoły podstawowej -- miałem dodatkową, życiową motywację
co do tego, żeby uznać rządowe plany za nieracjonalne.

Nasza szkoła osiedlowa, jeszcze przed reformą,
wprawiała mnie w osłupienie brakiem szatni.
Nie mieści mi się to w głowie, że w XXI wieku,
grubo ponad 20 lat demokracji i cywilizacji,
moje dzieci muszą w zimie trzymać mokre buty,
kurtki i czapki z tył w klasie. Owszem, w klasie
jest projektor multimedialny -- ale poza tym
jedyną różnicą w stosunku do czasów kiedy 30 lat
temu sam chodziłem do szkoły, są właśnie te
kałuże z mokrych butów i ciuchy z tyłu klasy.

Przypominam też sobie sytuację z tej samej szkoły,
gdy mój najmłodszy syn Witek został mi przedstawiony
przez wychowawczynię jako rozrabiaka, który bije
kolegów? Witek? Otóż w jego wersji po prostu postawił
się koledze, który go prześladował. Nie raz, nie drugi
ale trzeci. Pani nie widziała tych trzech incydentów,
tylko czwarty. I sprawa została przestawiona tak, 
jakby Witek był urwisem. Nie mam do niej pretensji
-- to ten szkolny system jest tak skonstruowany,
w swoim przeciążeniu nauczycieli, w promowaniu
miernoty i uproszczeń, że tępi co dobre i szlachetne,
karmi chamstwo i daje poczucie bezsilności.
I w tą ciasną dżunglę, gdzie jedno depta drugie
w sensie fizycznym jak i osobowym, teraz chcą
wepchnąć przedszkolaki. Żeby cham i tchórz był
jeszcze bardziej chamski, a bezbronny był
jeszcze słabszy. 

Elbanowscy przedrzeźniają
<abbr title="Ministerstwo Edukacji Narodowej">MEN</abbr>
w ich wersji <i>darmowego podręcznika</i> zadaniem
dla zdolnego pierwszoklasisty: Rysunek przedstwia
klasę z ciasno upakowanymi ławkami. Polecenie
brzmi, żeby znaleźć miejsce dla kolejnych dzieci.


Właśnie przeczytałem książkę <q>Ratuj Maluchy!</q>,
napisaną przez państwo Elbanowskich, która jest opisem
zmagania się z pozornie demokratycznym rzadem RP.

Na książkę, pisaną z perspektywy Karoliny Elbanowskiej,
rzuciłem się z g

<q>[Ratuj Maluchy]</q>

[Ratuj Maluchy]:    http://www.ratujmaluchy.pl/
