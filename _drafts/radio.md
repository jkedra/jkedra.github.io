---
layout: plpost
title:  Radio
author: jkedra
date: 2023-10-31 20:00
language: pl

jquery: true
jss: [wikipize]

tags: radio
---

W jesienne wieczory mój dziadek zwykł siadać w przy stole i
o określonej godzinie uruchamiać antyczne radio Promyk.
Po odczekaniu kilku minut do pełnego nagrzania się lamp
zaczynał obracać delikatnie gałką w poszukiwaniu głosu 
"Wolnej Europy".

Mozaika różnych języków płynących z głośnika, zmieniających
się za pokręceniem gałki - wrażenie swobodnego wirtulnego
podróżowania po Europie. Jakież to było doświadczenie dla
mnie - chłopca dorastającego w klatce komunistycznego reżimu
gdzie dostępne były dwa kanały czarno-białej telewizji i
niewiele więcej na radiu.

Dziadek nie traktował słuchania jako hobby - to był dla
niego jedyny chyba sposób poszukiwania wolności w
komunistycznej Polsce.

![Promyk <>]({{"/img/promyk2.jpg" | absolute_url}})

Innych radiowców w rodzinie nie mam i nie znałem nikogo w swoim
rodzinnym miasteczku, kto by się tym zajmował. Miałem kumpla w liceum,
który był zapalonym radioamatorem, ale wtedy miałem inne rzeczy na
głowie więc temat nie chwycił.

Skąd więc u faceta w średnim wieku pojawiło zainteresowanie radiem?

Moja przygoda z krótkofalarstwem zaczęła się u schyłku ery CB.
Komórki były już powszechne, ale Internet w domu jeszcze nie.
Radio CB w aucie było nadal popularne, bo sprzęt był łatwo dostępny,
i nie było alternatywy w postaci [Yanosika](w:Yanosik) i internetu.
Radio w aucie było używane w celu zorientowania się w warunkach
drogowych (korki, kontrole, radary) i anteny na samochodach
były gęsto. Znacznie rzadziej pojawiały się anteny CB na domach
ale również były obecne - wtedy na CB domowym robiło się głównie
to co teraz na FB, albo był to wstęp do krótkofalarstwa.

Moje pierwsze CB było zainstalowane w samochodzie i rzeczywiście
używane wyłącznie w celach czysto praktycznych. Stacjonarny
sprzęt [President Lincoln](gp:president lincoln radio) był już
dużo bardziej zaawansowany i miał "roger", chyba też i "echo"
oraz pozwalał robić łączności "w piątkach" i na ssb.

Jak się było doświadczonym amatorem cb-istą można było należeć do klubów
bravo delta, alfa tango, echo echo, dostawało się klubowy znak
i robiło łączności z Włochami tak jak licencjonowani amatorzy.
No prawie - bo moc jest legalnie ograniczna do 4W. 

Właściwie dlaczego nie zostać tym licenjonowanym radioamatorem?  Pierwsza
licencja którą zdobyłem przydzieliła mi znak [SQ9MCP](:q) oraz pozwalała wtedy
na pracę z mocą 50W w pasmie 80m oraz 2m i krótszym. Kto zdał egzamin z
telegrafii, dostawał 100W i możliwość pracy w każdym dostępnym amatorom paśmie.

W 2007r. zniesiono wymaganie zdawalności telegrafii i tym samym podniesiono
moje uprawnienia, otwierając bez ograniczeń dostęp do pasm i podwyższając
dostępną moc najpierw do 100W, a obecnie do 500W.

Próbowałem nauczyć się nadawania telegrafią (kodem Morse'a) ale okazało się to
dla mnie o wiele za trudne do ogarnięcia pomimo dużego wysiłku - to jest temat
na oddzielną opowieść. Tutaj warto jedynie wspomnieć, że pod koniec 2021
wróciłem do marzenia pracy w telegrafii i pół roku przeprowadziłem wreszcie
swoją pierwszą łączność na [CW](/cw).

Obecnie moja dość ograniczona aktywność radiowa, koncentruje się na telegrafii
i technicznych ekspertymentach w ramach wolnego czasu, którego jest niewiele.

Radio w swojej analogowej formie na falach ultrakrótkich jest nadal powszechne
w Polsce. Nadal używa się radia FM (ze wstawkami DCS/CTCSS) do komunikacji
lokalnej - straż, kolejarze nadal używają analogowej transmisji FM. Na morzu
również jest powszechna modulacja FM, a do dalszych połączeń używa się tam
regularnie radia KF. Lotnictwo poszechnie używa modulacji AM w zakresie
fal ultrakrótkich.

Pomimo iż nadal istnieje radio w formie odbieranej przez mojego dziadka -
czyli państwowe stacje nadawcze na KF, wizytówki krajów takie jak
BBC (i Radio Wolna Europa), RRI (Radio Romania Internaltional) - to w naszym
kraju raczej nie znajdują słuchaczy.

Uwaga słuchaczy już dawno przesunęła się z ram ścisłego kalendarza audycji
RRI, BBC czy Radiowej Trójki na on-demand podcasty dostępne na Spotify i 
Youtube. Ale magia odbioru sygnału jakiejś odległej stacji radiowej nadal
pozostała i lubię czasem podsłuchać takiej stacji zanieczyszczonej szumem,
burzami i warunkami propagacji.

Pozostała też grupa ludzi, którzy dzielą ten sentyment. Są strony poświęcone
wyłącznie nasłuchowi (https://swling.com/).

## Odnośniki

1. tutaj też warto zerknąć: [elektronika](/elektronika).
2. i jeszcze tutaj: [cw](/cw).
3. i tutaj po angielsku opis mojej ścieżki radiowej: [sq9mcp](q:)

## znani ludzie na radiu

1. Alan Wolke [W2AEW](q:), [kanał YT](y@:W2AEW)
2. Thomas Witherspoon [K4SWL](q:), [kanał YT channel](y@:ThomasK4SWL) i strony
   https://qrper.com/ oraz https://swling.com/blog/
3. [Digital Library of Amateur Radio & Communications](https://archive.org/details/dlarc)
4. [Radio Show and Programs Archive](https://archive.org/details/radioprograms)
5. [Radio Stations and Radio Station Archives](https://archive.org/details/radiostationarchives)
6. [The Shortwave Radio Audio Archive](https://shortwavearchive.com/)
7. [The Radio Spectrum Archive](https://spectrumarchive.org/) (RSA)


## Radiowe www

1. Eric, [4Z1UG](q:) - https://www.qsotoday.com/

