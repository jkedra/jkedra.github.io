---
layout: post
title:  Buty w górach
author: jkedra
categories: ubranie
comments: true
language: pl
---

Dobór butów? Przez długi czas nie dobierałem uważnie obuwia - przeważnie
kupowałem za duże buty, tak żeby było wygodnie. Za małe buty za duże ryzyko.
Sprawa okazała się nieoczywista gdy pojeździłem na łyżwach, wtedy
też po raz pierwszy odkryłem, że mam spore różnice w rozmiarze obu stóp.

### Wspinaczkowe

Moje pierwsze buty wspinaczkowe dobrałem niby ciasne. Jednak po roku używania
oraz jednej naprawie w M5 rozkłapały się tak obszernie, że można je nosić jak
papucie. Teraz - pomimo iż sprawne - zupełnie nie nadają się na trudniejsze
drogi. Używam ich tylko awaryjnie gdy mam zbyt obolałe nogi lub palce na
obcisłe obuwie.

Kolejna para była już naprawdę ciasna - rozmiar 41.5 i też się trochę rozbiła
choć nie tak szybko i nie tak dużo. Drę teraz jakieś Ocuny - kupione bardzo
ciasne, nie rozbiły się za dużo, naprawdę po włożeniu bolą palce, boli stopa
ale po rozgrzaniu da się wytrzymać. To co jednak jest ich wadą jest też i
zaletą. Są niesamowicie skuteczne gdy stawiam je na płytkich krawądkach. Dość
twardy i wyraźny czubek buta. 

Nie wyobrażam sobie sobie opcji zamawiania przez internet nieznanego mi obuwia
wspinaczkowego. Trudno określić co dokładnie pasuje. Na pewno na początku
trzeba swoje odcierpieć. I jeszcze długo później zanim się rozgrzeją.

Konkluzja: Dobierać bardzo ciasno, im miększe tym ciaśniej, nie przesadzać
z ciasnotą tych twardych. Do dzisiaj nie kupiłem zbyt ciasnych butów.
Te naprawdę ciasne i twarde rozciągają się od ciepła nogi. Rozgrzewka lub
pierwszy wyciąg mogą się okazać bolesne. W Tatry warto brać zapasowe rozbite
kłapcie bo po całym dniu masakrowania palców może to być jedyna opcja
wspinania.

### Podejściówki

Podejściówki, wiadomo - muszą być ciasne ale w miarę, tak żeby dało się w nich
zrobić czasem nawet znacznie więcej niż dwadzieścia kilometrów dziennie. Moje
podejściówki Scarpa Zodiac wymieniałem ze 3 razy. Pierwsze zamówiłem bodajże nr
43 wysyłkowo i okazały się o wiele za duże. Kolejne jakie spróbowałem to by nr
42 - o wiele lepiej, ale nadal miałem za dużo miejsca na palce i nie czułbym
się w nich pewnie przy wspinaczce. W końcu w PolarSporcie zamówiłem nr 41.5 i
przymierzyłem przed zakupem w sklepie. Trochę ciasno ale wziąłem. Zodiaki nie
rozbiły się zbytnio w użyciu ale i tak, podczas wspinaczki czuję, że mogłby być
nieco ciaśniejsze. Tutaj jednak poszedłem na kompromis z aktywnościami
trekingowymi, to nie jest komfortowe obuwie to biegania po asfalcie. Także na
podejściu potrafią nieźle skatować nogę - ostatecznie więc oceniam je jako
nieco przyciasne.

Plany na przyszłość? Spróbować La Sportiva Boulder albo TX4.

Konkluzja: Choć bardzo kusi opcja wspinania się w podejściówkach, a w
konsekwencji dobrania jak najmniejszeg rozmiaru - nie należy przesadzać.
W tych butach powinnem być w stanie zrobić wiele kilometrów trekkingowo.
Dobry pomysł na proste graniówki. Komfortowo przy drogach o trudności II,
na III nie mam już takiego komfortu. Ale znam ludzi co bez problemu
potrafą robić drogi o trudności V w podejściówkach.

### Zimowe twarde

Zimowe twarde buty do wspinaczki lodowej. Podeszwa musi być sztywna,
dopasowana do raków automatycznych, w kostce powinny być mocno trzymane,
pięta nie może mieć żadnych luzów, palce z przodu powinny mieć nieco
powietrza, idealnie żeby stopa nie była miażdżona z boków.

Buty do skitouringu też wrzucam do tej kategorii bo pryncypia są identyczne.

Oczywiście eksperymenty z tymi butami są bolesne dla budżetu więc ryzyko
błędów najlepiej zredukować ile się tylko da.

Reguła numer jeden - wpierw poznaj swoje stopy zanim zaczniesz kupować
przez internet i używki. Przymierz jak najwięcej, koniecznie porównaj
różne rozmiary. Nie kupuj jedynego rozmiaru bo presja na wzięcie ze sobą
niedobranego buta będzie zbyt wielka. Słowem przymierz minimum kilka
par butów i przynajmniej dwóch różnych producentów.

#### Za duże

Pierwsza przymiarka wg sugestii sprzedawcy - weź za duże bo podczas wspinaczki
skatujesz sobie palce. Pewnie sporo w tym racji. Mój normalny rozmiar to pewnie
42.5 ale chodzę tak w 42 (dość ciasno) jak i w 43 (luz), czasem nawet w 44 (za
duże). Wziąłem Scarpa Mont Blanc rozmiar 44, dużo luzu z przodu, dużo luzu z
tyłu. Miało być dobrze, ale już po pierwszej krótkiej wycieczcie po śniegu
okazało się, że buty katują mi stopy i pięty. Jak ścisnę mocno to z przodu
stopa jest masakrowana na boki i od góry. Jakbym nie ściskał i tak pięta ma za
dużo luzu. Są zbyt szerokie na moją pięte, wyraźnie za duże na długość.

Kombinowałem na wiele sposobów. Dokładałem wkładki, zakładałem podwójne
skarpety. Wspinać jeszcze się daje, ale chodzenie w tych butach to katorga.
Niby byłem w stanie przejść trasę Palenica, Zawrat, Kuźnice ale te buty
to katorga dla moich nóg. Trzymałem je jeszcze później jakiś czas, ale
w końcu sprzedałem za niewiele więcej niż połowę ceny.

Czy problem był w za dużych butach? Niekoniecznie w za długich. Kłopot
w tym, że mam szeroką stopę ale wąską piętę. Inaczej niż we wspinaczkowych
pantofelkach, w butach zimowych trochę powietrza przed palcami nie
przeszkadza. Szerokość w okolicy palców też jest komfortowa. Jednak
jakikolwiek luz w okolicy kostki lub pięty (Achillesa) oznacza otarcia i
piekący ból.

Scarpy nie trzymały pięty ani kostki. Nie mogłem ich ścisnąć sznurówkami
bo miały zbyt duży obwód cholewki. Ubierałem więc grube skarpetki, zwykle
podwójnie. Oczywiście to tylko pogarszało kwestię poślizgu i przyspieszało
otarcia. Jedyny plus - było ciepło.

#### Za małe

Drugie podejście to La Sportiva Nepal Evo. Na mediach społecznościowych
doczytałem się, że to legendarnie wygodne buty. Potwierdzone przez tych
kilku znajomych, którzy wspinają się zimowo.

Kiedyś przy okazji kupowania podejściówek w PolarSporcie przymierzyłem nr 41.5
i 42. Zapamiętałem, że 42 powinien być okay. Zwracało uwagę, że są dużo
bardziej wygodniejsze od Scarpy i mają dość wąską cholewkę.

Pół roku później korzystając z oferty Skalnika - zamów za darmo,
zwróć za darmo - zamówiłem w pierwszym podejściu numer 42, licząc się z tym,
że będzie mały.
Były małe na długość i na szerokość. Mierzyłem wieczorem, mierzyłem rano. O
dziwo to właśnie rano okazały się jeszcze mniej wygodne. O ile kostka idealnie
jest trzymana to wydają mi się bardzo wąskie z przodu. A Nepal Evo to są z tych
szerszych butów La Sportivy.

Skalnik błyskawicznie wysłał 42.5 i to jest to co mi siadło prawie idealnie na
nogę, przy założeniu, że noszę je z pojedynczymi skarpetkami. W środku
wystarczające na szerokość, długość może budzić obawy, ale przy drytoolingu
nie stanowi to problemu. Nie testowane na lodzie.

Podobnie jak poprzednie Scarpy okazały się w końcu nieco za szerokie w
cholewce, aczkolwiek nie aż tak szerokie jak Scarpy.  Mam dość wąską nogę w tym
miejscu. Szczęśliwie Evo mają dodatkowe opcjonalne języki. Po ich dołożeniu
obwód buta w tym miejscu okazał się wystarczająco komfortowy. Przy okazji
ociepliły jeszcze buta.

Ciepłota: Średnio, wspinałem się raz przy niewielkim mrozie w dość cienkich
skarpetkach i zmarzłem w nogi. Przetestuję je wkrótce z wełną meryno to
będę miał więcej do powiedzenia.

Niestety delikatnie obcierają. Skarpeta była dość cienka więc może
zostało zbyt dużo luzu. Trasa nie za długa: Kuźnice - Kopa nad Karbem.


[1]: https://www.ukclimbing.com/forums/gear/la_sportiva_nepal_evo_gtx_size_question-438191
