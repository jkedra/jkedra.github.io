---
layout: post
title:  Buty w górach
author: jkedra
categories: ubranie
comments: true
language: pl
---

Dobór butów? Nie dobierałem - przeważnie kupowałem za duże buty, tak żeby było
wygodnie. Sprawa okazała się nieoczywista gdy pojeździłem na łyżwach, wtedy
też po raz pierwszy odkryłem, że mam spore różnice w rozmiarze obu stóp.

Buty wspinaczkowe dobierałem na wcisk, póki co zawsze w sklepie. Na razie
nie wyobrażam sobie opcji zamawiania przez internet nieznanego mi obuwia
wspinaczkowego.

### Podejściówki

Podejściówki, wiadomo - muszą być ciasne ale w miarę, tak żeby dało się w
nich zrobić czasem nawet znacznie więcej niż dwadzieścia kilometrów dziennie.
Moje podejściówki Scarpa Zodiac dobierałem 3 razy. Pierwsze zamówiłem bodajże
nr 43 wysyłkowo, okazały się o wiele za duże. Kolejne jakie spróbowałem to
by nr 42 - o wiele lepiej, ale nadal miałem za dużo miejsca na palce i nie
czułbym się w nich pewnie przy wspinaczce. W końcu w PolarSporcie zamówiłem
nr 41.5 i przymierzyłem przed zakupem w sklepie. Trochę ciasno ale wziąłem.
Zodiaki nie rozbiły się zbytnio w użyciu ale i tak, podczas wspinaczki
czuję, że mogłby być nieco ciaśniejsze. Tutaj jednak poszedłem na kompromis
z aktywnościami trekingowymi, to nie jest komfortowe obuwie to biegania
po asfalcie.

### Zimowe twarde

Zimowe twarde buty do wspinaczki lodowej. Podeszwa musi być sztywna,
dopasowana do raków automatycznych, w kostce powinny być mocno trzymane,
pięta nie może mieć żadnych luzów, palce z przodu powinny mieć nieco
powietrza, idealnie żeby stopa nie była miażdżona z boków.

#### Za duże

Pierwsza przymiarka wg sugestii sprzedawcy - weź za duże bo podczas wspinaczki
skatujesz sobie palce. Pewnie sporo w tym racji. Mój normalny rozmiar to pewnie
42.5 ale chodzę tak w 42 (dość ciasno) jak i w 43 (luźny komfort). Wziąłem
Scarpa Mont Blanc rozmiar 44, dużo luzu z przodu, dużo luzu z tyłu. Miało być
dobrze, ale już po pierwszej krótkiej wycieczcie po śniegu okazało się, że
buty katują mi stopy i pięty. Jak ścisnę mocno to z przodu stopa jest
masakrowana na boki od góry. Jakbym nie ściskał i tak pięta ma za dużo luzu.
Są zbyt szerokie na moją pięte, wyraźnie za duże na długość.

Kombinowałem na wiele sposobów. Dokładałem wkładki, zakładałem podwójne
skarpety. Wspinać jeszcze się daje, ale chodzenie w tych butach to katorga.
Niby byłem w stanie przejść trasę Palenica, Zawrat, Kuźnice ale te buty
to zabójcy dla moich nóg. Mam je jeszcze cały czas, ale nie widzę żebyśmy
byli w stanie współpracować.

#### Za małe

Drugie podejście to La Sportiva Nepal Evo. Legendarnie wygodne buty.
Korzystając z oferty Skalnika - zamów za darmo, zwróć za darmo - zamówiłem
w pierwszym podejściu numer 42, licząc się z tym, że będzie mały.
Był małe na długość i na szerokość. Mierzyłem wieczorem, mierzyłem rano.
O dziwo to właśnie rano okazały się jeszcze mniej wygodne. O ile kostka
idealnie jest trzymana to wydają mi się bardzo wąskie z przodu. A Nepal Evo
to są z tych szerszych butów La Sportivy.

Czekam na numer 42.5.

[1]: https://www.ukclimbing.com/forums/gear/la_sportiva_nepal_evo_gtx_size_question-438191
