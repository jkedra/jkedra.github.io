---
layout: post
title:  "Solo Toproping"
author: jkedra
language: pl
date: 2018-08-08

jquery: true
jss: [wikipize]

tags: climb
css: [html5, img]
---

_Top Rope Soloing_ (TRS) czyli bezpieczne solo na wędce to czasem smutna
konieczność (z powodu braku partnera) ale coraz częściej świadomy wybór
i preferencja. Oczywistą zaletą TRS jest uniezależnienie się od partnera
i w konsekwencji możliwość wspinania w porach gdy na skale jest mniejszy
ruch i lepsza pogoda (np. wcześnie rano gdy jest jeszcze chłodno).

TRS pozwala też na bardziej intensywny trening bez przerw na asekurację
partnera. Efektywnie robi się znacznie więcej metrów w tym samym czasie.

To co pozytywnie wyróżnia TRS jest też jego wadą. Odpada społeczny
aspekt wspinaczki, bezpieczeństwo może być gorsze niż w przypadku gdy
asekuruje druga osoba, wspinaczka jest nieco trudniejsza (przeszkadza lina
ubezpieczająca).

TRS zaciekawiło mnie gdy zobaczyłem Andrzeja Marcisza, robiącego po raz
któryś z kolei _Prawą Babę Jagę_. Na szybko wyjście, zjazd, powtórz 10x.
Któregoś bezsennego ranka wziąłem linę, GriGri i zrobiłem to samo.
10x _Prawa Baba Jaga_ i do pracy. Bakcl chwycił.

Samo GriGri wydało mi się bardziej bezpieczne niż Ascension, którego
używał Marcisz. Być może miał jeszcze jakiś backup ale nie widziałem.
Teoretycznie możnaby asekurować się tylko GriGri, robiąc węzły na
linie pod sobą jako backup. Jest to jednak uciążliwe. Z samego GriGri
trzeba też wybierać górny luz. Jeżeli lina jest mocno obciążona na dole,
luz sam się zredukuje, jednak konstrukcja GriGri nieco to utrudnia.
Jest potrzebna niewielka modyfikacja samego GriGri, żeby to ułatwić.

Wcześniej byłem na mikrokursie z krakowskiego KW, gdzie omawiano kwestie
autoasekuracji na TR, niewiele z tego zapamiętałem. Wiedząc jednak
czego mam szukać, szybko znalazłem w internecie odpowiednie zasoby, z których
najpewniejsze wydawało mi się opracowanie Petzla.

Po skompletowaniu sprzętu i ustawieniu konfiguracji wg Petzla wspinaczka
stała się bardziej komfortowa i z pewnością bezpieczniejsza.
GriGri nadal używam jako najszybszej opcji do zjazdów na pojedynczej linie.

Solując z TR zrobiłem wiele metrów na Babie Jadze, traktując to bardziej
jako trening, nie wspinaczkę. Odpadłem przy tym 2, może 3 razy i to zwykle
wtedy gdy wstawiałem się w nową, trudniejszą drogę. Zawsze bezpiecznie
zostało to wyłapane. Częściej za to "biorę bloka".

# Bezpieczeństwo w TRS

TRS może być mniej bezpieczne niż czujny partner. Z podkreśleniem
na czujny. 

1. Brak możliwości wzajmnego sprawdzenia się partnerów. Raz dobrze
   ustawiony system TRS w zasadzie jest bezpieczny jak ten z asekurującym
   partnerem.
2. Wspinaczka odbywa się zwykle samotnie i nikt nie będzie w stanie
   pomóc jeżeli coś pójdzie źle.

## Asekuracja

### Pojedyncza lina

#### Sprzęt

Dwa urządzenia autoblokujące. Jedno zaciskowe drugie typu małpa.
Petzl sugeruje dwa urządzenia zaciskowe jako podstawowe urządzenie
asekurujące: Microcender albo Rescucender. Microcender został wycofany
i nie można go już nabyć w oficjalnej dystrybucji. Rescucender jest
bardziej masywny i ma przemysłowe wymiary.

Petzl wyraźnie odradza popularnego Shunta bez podawania przyczyn - trudno
powiedzieć dlaczego. W sieci widziałem w kilku miejscach TRS właśnie z użyciem
tańszego i mniej masywnego Shunta.

Sugerowany backup to urządzenia typu Ascension (małpa)
lub wygodniejsza i bardziej kompaktowa rolka MicroTraxion.

Lina powinna być dość gruba (10mm) i najlepiej statyczna.
Grubość liny ma znaczenie, Rescucender niechętnie się blokuje na cieńszych.

Urządzenie zaciskowe zasadniczo nie powinno niszczyć liny,
jednak Ascension i MicroTraxion mają agresywny języczek zaciskowy najeżony
kolcami, który wbija się w linę i podczas mocniejszego szarpnięcia może
zerwać oplot z liny.

#### Używanie

Linę przymocowuje się na sztywno w górnym stanowisku (TR).

Na Zakrzówku, na Babie Jadze, zwykle zjeżdżam (bardziej schodzę)
mając linę przyczepioną do poręczy (ósemka) i w samym stanowisku
wkładam zakręcany karabinek, a linę mocuję wyblinką.

Drugi (dolny) koniec liny musi być obciążony żeby lina była na tyle
napięta, że umożliwia swobodne przesuwanie się asekuracji.

### Podwójna lina

Zasadniczo jak w przypadku pojedynczej liny, tylko, że oba urządzenia
asekurujące działają na różnych linach.

# Literatura

1. [Solo Top Roping][solo-top]
2. [Petzl Guides on Self-Belaying][petzl-guide]
3. [Going Solo][going-solo]
4. [Rope Soloing 101][rope-soloing-101]
5. [Gear for Top Rope Soloing][gear-top-rope]

[solo-top]: https://www.climbing.com/skills/solo-toproping/
[petzl-guide]: https://www.petzl.com/I/en/Sport/To-read-for-self-belaying
[going-solo]: http://people.bath.ac.uk/dac33/high/12GoingSolo.htm
[rope-soloing-101]: https://andy-kirkpatrick.com/articles/view/rope_soloing_101_part_1
[gear-top-rope]: https://www.mountainproject.com/forum/topic/114808343/gear-for-top-rope-climbing
