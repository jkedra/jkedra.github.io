---
layout: plpost
title: Żeglarstwo
permalink: /sail/
language: pl
author: jkedra
date: 2023-07-10
last-update: 2023-10-23

tags: żeglarstwo

regenerate: true
jquery: true
jss: [wikipize]
css: [img]
---

# Początki

Od końca ubiegłego wieku towarzyszyłem mojej żonie w mazurskich rejsach jako
załogant. Nie było to regularne żeglowanie - raczej nietypowy sposób na
przyjemne spędzenie kilku dni, a później rodzinnych wakacji nad wodą. Raz
popłynęliśmy nawet we dwa jachty. Z mojej strony był to bardziej
wakacyjno-małżeński kompromis niż moje własne pragnienie.

![wakacje 2020]({{"/img/szuwary-2020.jpg" | absolute_url}})

Zresztą nadal nie mam sentymentu do Mazur - owszem jest to bardzo miłe spędzanie
czasu wśrod znajomich, raczej biwakowanie niż pływanie.

Ale z pandemicznych wakacji 2020 wróciłem z mocnym postanowieniem zdobycia
papierów i następnego roku w gdyńskiej [Jundze][junga], wypływając na [Zatokę
Gdańską](w:Zatoka_Gdańska), wśród morskich jachtów, razem z Witkiem zrobiliśmy
w ciągu pięciu dni patent [żeglarza jachtowego](w:żeglarz_jachtowy).  Tego
samego roku dorobiłem licencję [SRC](w:). Pomimo, iż przez kolejne dwa sezony
na naszych mazurskich rejsach było trzech sterników, ja myślałem tylko o tym
jak wyrwać się na Bałtyk.

# Bałtyk 2022-2023

![Nyköping Jump >]({{"/img/Nykoping-2022.png" | absolute_url}})

Po uzyskaniu patentu żeglarza, tego samego roku wkręciłem się na prywatny rejs
w środku października na [s/y Dunajec](g:) z zamiarem popływania po Bałtyku. Z
racji sztormu, fatalnego stanu technicznego jachtu i różnych okliczności, rejs
został zamieniony na mazurski, a ja czmychnąłem do domu chomikując urlop na
przyszły rok.

Rok 2022 mógł być szalonym rokiem - wracając do Jungi na komercyjny rejs w
środku maja [Gdynia](w:) - [Sztokholm](w:), w okrojnym składzie (5 osób),
wreszcie zaspokoiłem swój głód nocnej żeglugi długim - jak na pierwszy raz-
przelotem Gdynia - [Nyköping](w:) i później przez [Södertälje](w:) do
Sztokholmu klucząc między [szkierami](w:szkier). Łącznie 385 mil w
zróżnicowanej pogodzie i morskich warunkach.

![Norwegian ]({{"/img/norwegian-2022.png" | absolute_url}})

Tym samym jachtem (Seaquel) w lipcu 2022 na trasie [Sztokholm](w:) - [Turku](w:),
tym razem spełniając potrzebę bardziej łagodnego rejsu, żeglując tylko za dnia,
zrobiliśmy 208 mil każdego dnia cumując gdzie indziej, a to w [Furusund](ws:),
[Mariehamn](w:), [Degerby](ws:Degerby, Föglö),
[Jungfruskär](https://goo.gl/maps/4YV6tmY71vzCpx139) i
[Nagu](https://goo.gl/maps/Uj5jaDvc2MUbGScE8).


![Borchardt <>]({{"/img/borchardt-2023.jpg" | absolute_url}})

Październikowe plany na pływanie statkiem [STS Kapitan Borchardt](w:) po
Bałtyku zostały przesunięte przez losowe wypadki marzec 2023 i wtedy pływając
nabiłem kolejne 395 mil. Trasa [Szczecin](w:), [Ustka](w:), [Sassnitz](w:),
[Stralsund](w:), Szczecin. Pływanie głównie na silniku, ale nawet na żaglach jest
mocno inaczej od tego co było na rejsch jachtowych. Na żaglowcu zbieram głównie
doświadczenia społeczne, załogowe, hierarchia, dużo nietypowych elementów
żeglarstwa, naprawdę wyczerpujące wachty kambuzowe. Ale przy tym wszystkim też
duża satysfakcja. Poza tym fascynująca nocna żegluga wąskim (przy tak dużym
statku i tak dużej bezwładności) i długim kanałem do Świnoujścia, miejscami
tylko z użyciem nabieżników.

# Sternik Morski 2023

![westerplatte 2023 >]({{"/img/westerplatte-2023.jpg" | absolute_url}})

I tak po trzech rejsach wyrabiam regulaminowe 200 godzin i przychodzi czas na
szkolenie na [jachtowego sternika morskiego][jsm]. Kurs robię na w szkole [Pana
Kubryka][kubryk], szkolenie, pływanie, spanie, posiłki - wszystko na jachcie.
Odwiedzone porty to [Sobieszewo](w:), [Hel](w:) i [Jastarnia](w:), baza w
[Gdańsku](w:Gdańsk). Poza uzyskaniem patentu [jsm][jsm] mam wreszcie okazję
poznać kultowe polskie porty i kanały z bezpiecznej pozycji załoganta.
Wypływałem 1100 mil morskich.

# Dalej

Moim marzeniem jest wypłynąć pod własną komendą by wreszcie zmierzyć się z tą
wolnością i odpowiedzialnością, którą oferuje morze.


[junga]: http://junga.pl/
[jsm]: https://pl.wikipedia.org/wiki/Jachtowy_sternik_morski
[kubryk]: http://kubryk.pl/
