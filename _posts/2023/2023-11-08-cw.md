---
layout: plpost
title:  "CW"
author: jkedra
date: 2023-11-08 08:00
language: pl
permalink: /cw

jquery: true
jss: [wikipize]

tags: cw radio
---

![Klucz <>]({{"/img/klucz.jpg" | absolute_url}})

[CW](w:), czyli telegrafia, z grubsza oznacza to transmisję, technicznie
powiedzielibyśmy "kluczowaną", informatycznie "binarną", gdzie informacja
przenoszona jest obecnością fali. W świecie radiowym rozumie się przez to
transmisję z użyciem [kodu Morse'a](w:kod_Morse'a). Poniżej oba pojęcia - kod
Morse'a i telegrafia są używane wymiennie.

Obecnie większość transmisji między radioamatorami odbywa się głosowo,
a ponieważ czasy są wybitnie komputerowe, wielu z nich używa tzw. emisji
cyfrowych do nawiązania łączności, które wymagają użycia komputera.

Skoro można porozumiewać się głosem to w jakim celu używać transmisji cyfrowych
albo telegrafii? Te transmisje mają to do siebie, że mimo iż potrzebują mniej
mocy od transmisji głosowej - mają większy zasięg. Więc dlaczego nie
zastąpiono telegrafii całkowicie transmisjami cyfrowymi? Przecież one są
dodatkowo jeszcze dużo szybsze.

Można to wytłumaczyć prostotą kodu Morse'a - człowiek jest w stanie rozumieć
ten kod bezpośrednio, a niektórzy osiągają w tym nieprawdopodobną sprawność.
Do nadawania i odbioru można użyć radia dużo prostszej konstrukcji,
komputer też nie jest potrzebny.

Jest też mniej racjonalny powód - operowanie kodem Morse'a jest sztuką. Jego
opanowanie wymaga niemałego wysiłku, który niewielu podejmie, a z tych którzy
podejmą, jeszcze mniej odniesie sukces. Używanie telegrafii jest podobną
przyjemnością jak granie na instrumencie. Przecież wielu woli grać na gitarze
zamiast odsłuchiwać utworów ze Spotify.

Mimo, iż obecnie nie wymaga się znajomości kodu Morse'a na licencję
krótkofalarską - nadal jest jest używany i - w mojej ocenie - na świecie cieszy
się sporą popularnością. Głównie wśród amatorów na emeryturze. W USA jest wiele
organizacji i klubów, które popularyzują telegrafię. Ja sam uczyłem się kodu
wraz z [Long Island CW Club][LICW], klubem entuzjastów, który zdobył
popularność podczas pandemii koronawirusa (spotkania przez Zoom). Popularność w
Polsce ma nadal dość niewielką, ale takie mody dochodzą do nas zwykle 10 lat
później - więc pewnie w 2030 pojawi się podobna fala zainteresowania wśród
emerytowanych polskich krótkofalowców, uciekających przed cyfrową zarazą w
telegrafię.

# Więcej o telegrafii

Kod Morse'a to jeszcze nie telegrafia - żeby usprawnić konwersację w sytuacji
gdy nadanie każdego znaku jest wysiłkiem, stosuje się przeróżne skróty, które
dobrze znamy z konieczności pisania krótkich wiadomości tekstowych na
telefonach (SMS). I tak wygląda przykładowa rozmowa na telegrafii:

    QRS PSE BT GM OM ES TNX FER THE CALL BT
    UR SIG IS GRT ES 599 HR QTH VT BT
    WX CLDY ES 45 F. HW?

Radioamator na samym początku prosi o zmniejszenie tempa nadawania, wita się i
dziękuje za "zawołanie", stwierdza że bardzo dobrze słyszy i rozumie kod
swojego rozmówcy, dalej mówi że nadaje z Vermount, gdzie niebo jest zachmurzone
i temperatura to 45F, na koniec pyta jak go odebrano.

# Linki

## Kluby CW

1. [Long Island CW Club][LICW]
2. [CWOps][CWOPS]
3. [Straight Key Century Club][SKCC]
4. [North American QRP CW Club][NAQCC]

## Praktyka i Nauka

1. [Morse Ninja](https://morsecode.ninja/)
    * [Practice](https://morsecode.ninja/practice/)
    * [Resources](https://morsecode.ninja/resources/)
2. [ARRL 18WPM](http://www.arrl.org/18-wpm-code-archive)
3. [LCWO - Learn CW Online][LCWO]
4. [Paweł SQ5STS na titawa.pl o nauce telegrafii.](http://titawa.pl/2016/03/17/nauka-telegrafii-pawel-sq5sts/)
5. [Some things I have discovered about learning and Operating CW][1]

### Programy do nauki

1. [Zwięzły podręcznik telegrafii SP8QED](https://sp8qed.pzk.pl/)
2. [Wystarczy chcieć, czyli prawda o telegrafii]({{site.s3}}/cw/telegrafia-prawda-SP8QED.pdf)
2. [Just Learn Morse Code](http://www.justlearnmorsecode.com/)
3. [Różne zasoby CWOps](https://cwops.org/cw-resources/) - tam
   jest duża lista oprogramowania.

## Inne

1. [QRZ.com Logbook](http://logbook.qrz.com)
2. CW Keyers
    * [K3NG CW Keyer](http://github.com/k3ng/k3ng_cw_keyer)
    * [Radio Artisan - The K3NG Arduino CW Keyer](http://blog.radioartisan.com/arduino-cw-keyer)
    * [KF4BZT Arduino CW Keyer Project](http://kf4bzt.wordpress.com/2015/08/06/arduino-cw-keyer-project)
3. [Elektronika](/elektronika)

[LICW]: https://longislandcwclub.org/
[CWOPS]: https://cwops.org
[NAQCC]: http://naqcc.info
[SKCC]: https://www.skccgroup.com/
[LCWO]: https://lcwo.net/

[1]: https://dimebank.com/cak/k6dbg/k6dbg_cw.html


