---
layout: post
title:  "Opony motocyklowe"
date:   2019-04-29 09:00:00
author: jkedra
language: pl
jquery: true
comments: true
css: [css-snip1, css]
jss: [wikipize]
categories: moto
---

Czas zmienić opony. Bieżnik zjechany, guma już niemłoda. Stanąłem zupełnie
bezradnie przed szerokim wyborem opon dla Hondy Transalp, jakim zarzuciło mnie
[Oponeo](http://oponeo.pl/). Transalp lekkim (200kg) przedstawicielem
[turystycznego enduro](w:turystyczne enduro), dlatego w tym segmencie poszukuję
opon.

Świadomy wybór opon do takiego turystycznego enduro okazał się dla nieoczekiwanie
złożonym zadaniem. Dla samochodu wystarczy popatrzeć na europejskie oznaczenia
określające ekonomiczność, głośność i przyczepność, żeby mieć już względnie
dobre pojęcie o zakupie. Przy motocyklu dochodzi jeszcze aspekt "terenowości"
bieżnika.

Nawet gdy dookoła mnie same asfalty i rozsądnie byłoby kupić oponę na tego typu
nawierzchnię to jednak bardziej terenowa opona jednak zostawia mi możliwość
zjechania w teren. Dlatego jednak mój ostateczny wybór zbudowany jest na chęciach,
zamiast na faktach. 

Opona, którą kupię musi więc być kompromisem. Na polskim [forum Transalpa][forum]
ludzie piszą o swoich doświadczeniach, na Youtube znalazłem conajmniej kilka
złożonych review i porównań. Autorzy zarzekają się, że nie są sponsorowani przez
producentów. Na podstawie tych informacji zrobiłem poniższą listę:

XL650V4 według dokumentacji może być wyposażony w opony 120/90 albo 130/80.
Na angielskim forum XRV jest [informacja dlaczego prościej jest jeździć na
węższej oponie 120/90](https://www.xrv.org.uk/forums/transalp/17236-tyres-again-130-120-a.html#post177273).

## Opony

| Firma     | Model                                |asfalt/offroad |
|-----------+--------------------------------------+---------------|
|Continental|ContiEscape                           |               |
|Continental|[TKC80] Twinduro                      | 40/60         |
|           |TKC70                                 | 80/20         |
|Dunlop     |TrailSmart                            | 90/10         |
|Heidenau   |[K60]                                 | 60/40         |
|Heidenau   |K69                                   |   offroad     |
|Metzeler   |Karoo                                 | 10/90         |
|Metzeler   |Enduro 3 Sahara                       | 10/90         |
|Metzeler   |[Tourance]                            | 95/5          |
|Michelin   |[Anakee 3](#anakee3)                  | 90/10         |
|Michelin   |T66                                   |               |
|Michelin   |[Sirac](#sirac)                       | 60/40         |
|Mitas      |E10                                   | 10/90         |
|Mitas      |[E07]                                 | 50/50         |
|Pirelli    |Scorpion MT90 A/T                     | 90/10         |

Niektórym z nich przyjrzałem się dokładniej, dlatego poniżej zebrałem
swoje wnioski z nadzieją, że będą użyteczne nie tylko dla mnie.

{: #tourance }
### Metzeler Tourance

[Metzeler Tourance][tourance] to pierwsze opony z jakimi miałem do czynienia.
Bieżnik wygląda na dość uniwersalny, wyraźna kostka ale według tabeli to opony
przeznaczone głównie na utwardzone nawierzchnie (95/5).

#### off-road

Poza trasą radzą sobie zaskakujaco dobrze pod warunkiem, że jest sucho i w miarę
twardo. Poślizgi w trawie i na stromych ale niezwiązanych trawersach - nawet na sucho -
to normalna sprawa.

Na mokro w terenie to śmierć w oczach. Szybko zakopują się w błocie.

#### utwardzone

Nierozgrzane wyraźnie ślizgają się na asfalcie gdy na zewnątrz temperatura
spada poniżej 10°C. Na zakręcie potrafi wtedy wyjechać tył, a przy ostrym
hamowaniu ślizga się przód. Wchodząc w regularne zakręty bałem się na nich pochylić.

Nie byłem z nich zadowolony. Być może wiek opon ma tutaj znaczenie - moje doświadczenia
z nimi zacząłem gdy miały już dobrze ponad 4 lata. Przez ten czas zjadłem na nich
prawie cały bieżnik. Ze względu na wiek powinienem zmienić je wcześniej.


Oponeo:
* [przód](https://www.oponeo.pl/dane-opony-motocyklowej/metzeler-tourance-90-90-21-54-s-przod-tt-m-c)
* [tył](https://www.oponeo.pl/dane-opony-motocyklowej/metzeler-tourance-120-90-17-64-s-tyl-tt-m-c)

Moje opony:
1. Przód: [Metzeler Tourance][tourance] 90/90-21 M/C 54S
2. Tył: [Metzeler Tourance][tourance], 120/90-17 M/C 64S, rocznik 2011

{: #sirac }
### Michelin SIRAC

Bardzo podobna do [Metzeler Tourance](#tourance) ale z nieco wyraźniejszym
bieżnkiem. Przede wszystkim na asfalt. Zbytnie podobnieństwo z Tourance
powoduje, że nie zainteresowałem się nią zbyt mocno.

1. [tył Oponeo](https://www.oponeo.pl/dane-opony-motocyklowej/michelin-sirac-120-90-17-64-t-tyl-tt)

{: #k60 }
### Heidenau K60

K60 jest oponą niemieckiego producenta Heidenau.

![K60]({{ site.url }}/img/k60_1.jpg)

Popularna wśród ADV, określana jako 60/40.
Są dwa typy tej opony: 
[K60](https://www.oponeo.pl/model-opony-motocyklowej/heidenau-k60) i
[K60 Scout](https://www.oponeo.pl/model-opony-motocyklowej/heidenau-k60-scout).

Nie znalazłem informacji jaka jest różnica między K60, a K60 Scout.

{: .note }
<b>Znalezione w sieci:</b>
<i>
Opony z bieżnikiem K60 Scout są przeznaczone do wyjazdów wyprawowych,wykonane z
twardszych mieszanek gumowych co powoduje zwiększenie przebiegu opony oraz
zwiększa odporność na uszkodzenia bieżnika podczas długich przejazdów drogami
szutrowymi. Bieżnik K60 Scout jest zmodernizowanym bieżnikiem K60, klocki
bieżnika, na czole opony są połączone co powoduje usztywnienie rzeźby bieżnika
(mniejsze "pływanie")  podczas jazdy drogami utwardzonymi (asfalt,beton) oraz
zmniejsza zużycie bieżnika, solidne klocki na barku opony pomagają podczas
jazdy miękkimi drogami, gdy opona jest zatopiona w podłożu, przenoszą napęd i
hamowanie nie tylko czołem opony ale również bokiem opony. Bieżnik K60 Scout
jest przeznaczony w 50% na drogi asfaltowe i 50% na drogi polne, szutrowe.
</i>

Z powyższego możnaby wnioskować, że mają nieco inny bieżnik. Nie jest to jednak
prawdą - na mojej K60 Scout klocki na czole bieżnika nie są połączone.

Dla K60 mamy wybór między wersją zimową (inny skład mieszanki), a letnią.
Zdaje się, że oba modele mają oznaczenie M+S (mud + snow).

{: #k60pasek}
![K60]({{ site.url }}/img/k60_2.jpg)

Przynajmniej w jednym miejscu słyszałem skargę, że K60 nie trzyma już tak dobrze
na mokrym asfalcie.

Tutaj szczegółowy [review K60 na Youtube](https://www.youtube.com/watch?v=P9iV6sk9Yck).

{: #e07}
### Mitas E07

[Ten film o Mitas E07](https://www.youtube.com/watch?v=TL4aY3RjXjA)
porównuje ją z kilkoma innymi oponami terenowymi.
I tak w porównaniu do [K60] wskazuje na wyższość E07 w terenie, choć przyznaje, że
K60 lepiej jeździ po autostradzie. K60 ma też nieco większy przebieg (tył) niż
E07 (10.000 vs 8.000 mil).

W terenie ustępuje [TKC80], ale E07 ma przynajmniej dwa razy większy przebieg.
E07 jest dość głośna i brzmi jak spadająca bomba z bombowca.

![E07]({{ site.url }}/img/e07.jpg)

Wersja Dakar ma znacznie grubsze ścianki boczne co bardzo utrudnia jej serwis
w terenie (trudno zmienić oponę).

Ostatni ciekawy czynnik przy doborze opon to kraj producenta.
Mitas jest firmą czeską. Heidenau (K60) jest niemiecka.

{: #tkc80}
### Continental TCK 80 Twinduro

![Twinduro]({{ site.url }}/img/tkc80.jpg)

Także popularna, rekomendowana do cięższego ADV z przewagą off-road.
Na asfalcie szybsze zużycie ze względu na bardziej agresywny kształt bieżnika.
Kostki tracą ostrość krawędzi. Wyraźna kostka bieżnika i szerokie odstępy
dają dużo lepsze zachowanie się TKC80 w terenie w porównaniu do popularnych 50/50
typu [K60] i [E07].

{: #anakee3 }
### Michelin Anakee 3

Opona raczej turystyczna, typu 90 asfalt, 10 teren. Także dość popularna wśród
kierowców Transalpa. Idealna na asfalt, zbiera dobre recenzje na mokrej nawierzchni,
przyzwoicie zachowuje się na utwardzonym off-road. Ze względu na minimalny bieżnik
ciężko jest jej używać w błocie i w piasku.

![Anakee 3]({{ site.url }}/img/anakee3.jpg)

Z tego co pozbierałem zwracają pozytywne opinie dotyczące wchodzenia w zakręty
z tą oponą.

### Wybór

Postawiłem na [K60](#k60) ze względu na dobre opinie, uniwersalne zastosowania
(5/5) i jej trwałość.  Ze względu na cenę i patriotyzm lokalny później
zainteresuję się też [E07](#e07). Gdybym wybierał się gdzieś dalej, pewnie
sprawdziłbym [Anakee 3](#anakee3). Dla jazdy poza terenem sprawdziłbym
połączenie [TKC-80](#tkc80) na przodzie z czymś mniej agresywnym na tyle.

Wersja K60 z tyłu którą posiadam nie ma ciągłego bieżnika, takiego jaki widać
[na tym obrazku](#k60pasek). Nigdzie też w sklepach nie widziałem K60 z tym ciągłym
bieżnikiem. Moje opony na Transalpie 650 prezentują się jak niżej.

![Moje K60]({{site.url}}/img/myk60.jpg)

Jestem już po kilku jazdach, ma się na nich wrażenie jakby mniejszego poczucia
równowagi - motocykl dużo szybciej się na nich pochyla. Na mokrej trawie i błocie
bez porównania lepiej trzymają niż dotychczasowe stare Metzelery Tourance.

### Linki

1. [Złapałem gumę]({{site.url}}{% post_url 2016/2016-01-29-flak %}) -
   pierwsze przygody z flakiem.

#### Youtube

Obcojęzyczne filmy o oponach, o doświadczeniach z jazdy na drogach utwardzonych
i w terenie.  Rankingi opon. Jak dobierać opony.

1. [How to Choose the Best Adventure Motorcycle Tires](https://www.youtube.com/watch?v=9ebaHJ5jPs4)
2. FortNine:
    * [Best Adventure and Dual Sport Tires 2016](https://www.youtube.com/watch?v=HvN913Zv6SM)
    * [Best Adventure and Dual Sport Tires 2017](https://www.youtube.com/watch?v=N_2y9LSxbvQ)
    * [Best Adventure Motorcycle Tire - Mitas E-07](https://www.youtube.com/watch?v=YnEcI3F_pqE)
    * [Best Touring Motorcycle Tires 2017](https://www.youtube.com/watch?v=w1leVfe5EGg)
    * [How to choose the best motorcycle tire (best of 2019)](https://www.youtube.com/watch?v=7K9U7W_U9gA), rewelacyjny poradnik od podstaw.
3. [Mitas E07 Review](https://www.youtube.com/watch?v=TL4aY3RjXjA) -
   trochę porównania [E07] z [K60].
4. [K60 review](https://www.youtube.com/watch?v=P9iV6sk9Yck).


[tourance]:  http://www.oponeo.pl/model-opony-motocyklowej/metzeler-tourance
[transalp]:  http://pl.wikipedia.org/wiki/Honda_Transalp#Honda_XL650V_Transalp "XL650V Transalp"
[forum]: http://forum.transalpclub.pl/
[K60]: #k60
[E07]: #e07
[TKC80]: #tkc80
[Tourance]: #tourance
