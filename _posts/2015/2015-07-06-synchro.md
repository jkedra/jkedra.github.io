---
layout: plpost
title:  Synchronizacja Gaźników
author: jkedra
language: pl

tags: moto

categories: moto
published: true
---
# Problem
Problem polegał na tym, że motocykl nierówno ciągnął
na niskich obrotach. Nie tak, że źle szło podczas niskiej
prędkości (bo wtedy podejrzewałbym raczej zużyty łańcuch),
ale właśnie tylko na niskich obrotach. 
I to jeszcze dobrze było, jeżeli silnik pracował na małym
obciążeniu -- przy jakimkolwiek dodaniu gazu pojawiały
się wyraźne szarpania.

# Diagnoza
Brak sychronizacji gaźników. Problem wyłącznie
na niskich obrotach i pod obciążeniem.

# Rozwiązanie.
Dwa dni temu dokonałem synchronizacji gaźników. Sama procedura dość
prosta o ile ma się narzędzie do tego celu. Polega na zmierzeniu
podciśnienia w każdym z gaźników (_ang. intake duct - kolektor dolotowy?_)
i ustawieniu ich tak, żeby każdy z gaźników podawał tę samą
ilość mieszanki do swojego cylindra. Znacznie więcej pracy jest
z demontażem motocykla, żeby dobrać się do śruby regulacyjnej.

# Rezultat
Rezultat jest bardzo wyraźny i istotnie zwiększa satysfakcję
z jazdy. Motocykl wreszcie przyspiesza w sposób płynny,
zaś brak szarpania zachęca do przyspieszania w niższym
zakresie obrotów. Zużycie paliwa spadło w trasie do 4.37l
przy dość dynamicznej jeździe bez oglądania się na ekonomię.
Wcześniej jadąc oszczędnie przekraczałem 5l.

# Procedura synchronizacji
W moim [Transalpie][transalp]
z lewej strony wystarczy odłączyć wężyk podciśnieniowy idący do
zaworu paliwa (podciśnieniowego),
a z drugiej strony wężyk idący do przekaźnika [PAIR](#pair).
Do tych wężyków podpiąć wskaźnik (manometry).

O ile odpięcie PAIR nie stanowi problemu to podciśnieniowy zawór dopływu
paliwa pozostanie zamknięty bez podłączenia go do podciśnienia.
Dodatkowo, dostęp do śruby regulacji synchronizacji
gaźników jest przez środek filtra powietrza (jest specjalny otwór przelowtowy
w filtrze), zaś sam filtr znajduje się pod bakiem.
Żeby więc dokonać regulacji, [bak należy ściągnąć](#usuwanie-baku)
i podłączyć [alternatywny zbiorniczek paliwa](#tymczasowy-zbiornik-paliwa).

W moim przypadku zobaczyłem bardzo dużą różnicę wskazań dla gaźników,
ale okazało się, że to zupełnie normalne, jeżeli włączone jest ssanie.
Trzeba dobrze nagrzać silnik, podkręcić obroty biegu jałowego na około 2000
i dopiero wtedy dokonywać regulacji.
Synchronizacja gaźników - czyli ich równa praca - ma właśnie znaczenie
w przedziale 2000-3000 obr/min. Przy wyższych obrotach nie jest to już
tak widoczne.

## Tymczasowy zbiornik paliwa
Benzyna rozpuszcza niektóre tworzywa sztuczne, warto więc wcześniej sprawdzić
czy wybrany przez nas zbiornik będzie właściwy. Mi rozpuściła plastikowy
kubeczek, którym wlewałem ją do zbiornika.

Zrobiłem swój zbiornik obcinając dół butelki po Piwniczance,
a w zakrętce robiąc otwór nieco mniejszy niż wężyk paliwa.
W ten sposób wcisnąłem ciasno wężyk w zakrętkę, zaś samą
butelkę zamocowałem owijając sznurek wokół jej zwężenia przy szyjce
(nie wokół szyjki! Piwniczanka ma drugie zwężenie.)
i zawieszając go u kierownicy.

Nie jest to zbyt bezpieczne, ale jako tymczasowy zbiornik na otwartym
powietrzu spełnia swoją rolę.

## Usuwanie baku
1. Wpierw trzeba zdemontować owiewki (30 minut). 
2. Usunąć siedzenie i wykręcić śrubę mocującą bak do ramy.
3. Podnieść nieco bak od strony siedzenia i odłączyć dwie rurki
   i przewód do wskaźnika poziomu paliwa.
4. Przesunąć bak w kierunku tyłu motocykla, podnieść
   i odłożyć w bezpieczne miejsce.

Po usunięciu baku warto sprawdzić stan filtra powietrza.

### PAIR
PAIR rozumiemy z angielska jako _Pulse Secondary Air Injection_.
Więcej o tym można znaleźć w podręczniku Hayesa na stronie 1.26.

Oto co jeszcze znalazłem gdzieś na sieci nt. PAIR:
_It injects air into the exhaust, ideally helping to burn anything
that didn't get burned in the engine. Kinda like a smog pump on an old car.
The idea is to help get cleaner air out the end of the exhaust pipe._
[Wiki on PAIR](https://en.wikipedia.org/wiki/Secondary_air_injection).

[transalp]:  http://pl.wikipedia.org/wiki/Honda_Transalp#Honda_XL650V_Transalp "XL650V Transalp"
[hiss]:      https://www.youtube.com/watch?v=db0ee6u7CjQ "Honda Ignition Security System"
[immob]:       http://pl.wikipedia.org/wiki/Immobilizer
[textile]:     http://redcloth.org/textile

