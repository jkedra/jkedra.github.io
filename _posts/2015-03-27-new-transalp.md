---
layout: post
title:  "Motocykl"
date:   2015-03-27 16:00:00
author: jkedra
language: pl
categories: [motocykl, transalp]
---
Na początku marca kupiłem mój pierwszy motocykl:
[Honda Transalp XL650V][transalp] z 2004 roku.
Dałem 9300 zł za dość duży przebieg 54.200km i poobijany sprzęt:

* poobdzierane plastyki
* ślady po miesiącach spędzonych pod chmurką,
* wgniotka na baku
* pordzewiałe elementy
* wyraźne ranty na tarczach hamulcowych

Te bardziej zadbane ale i kilka lat starsze kosztują kilka tysięcy więcej.
Tutaj przynajmniej wszystko jest jak na dłoni.

Start marca był suchy ale dość zimny z temparaturami 0-12℃. Minęło zaledwie
kilka dni od kupna i zachorowałem na tydzień leżenia w łóżku.
Całkiem możliwe, że te kilka kilometrów, które zrobiłem motocyklem temu dopomogło.
Dopiero od połowy marca mogłem przetestować maszynę.
Wyjeździłem dopiero ze dwa 15 litrowe baki paliwa więc
nie mam jeszcze zbyt wiele doświadczenia.
Z obsługi na razie zmieniłem tylko olej i filtr.

Motocykl dostałem tylko z jednym kluczykiem więc od razu pojawiła się sprawa
dorobienia kolejnego. Ta wersja [Transalpa][transalp] jest już wyposażona
w [imobilizer][immob] [HISS][hiss] więc sprawa nie jest zupełnie trywialna.

Spalanie na poziomie około 5l/100km przy ekonomicznej jeździe.

## Jazda ##

### Pozycja ###
Transalp jest wyraźnie wyższy od motocykli na których jeździłem
ale zatrzymując się w ruchu miejskim nadal stoję pewnie obiema stopami.
Pozycja jazdy wyprostowana, dość komfortowa. Kolana idealnie
komponują się w zagłębienia pod zbiornikiem stanowiąc wspólną bryłę
z linią motocykla. Odczucie zimna podczas jazdy jest ograniczone
do zewnętrznych części kolan i nóg.


### Prowadzenie ###
Nie czułem się komfortowo do czasu aż nie zrobiłem na nim kilku
ósemek. Dopiero wtedy wyczułem właściwą pozycję.

Prowadzenie się motocykla mocno zależy od temperatury asfaltu.
Fatalna przyczepność do asfaltu w zimne dni. Bywa bardziej
niebezpiecznie niż podczas jazdy na mokrym.

Kiedyś podczas wolnej jazdy z dużym przechyłem (ciasny zakręt)
przednie koło zaczęło mi wyraźnie myszkować. Dość nieprzyjemne uczucie.

Innego dnia - na tym samym ciasnym zakręcie - z nieco większą prędkością,
tylne koło uśliznęło mi się na zewnątrz. Temperatura około 13℃ .
Jeżeli to tylko kwestia temperatury to nie ma problemu - może to kwestia
twardości opon i ich bieżnika (szerokie klocki).

To może być też sprawa nieprawidłowej techniki jazdy. Cały czas
łapię się na tym, że opieram się na kierownicy i za mało kieruję
ciężarem ciała.

Obawiam się jednak, że szerokość opony też ma tutaj znaczenie.
Opony Transalpa są wąskie, szczególnie z przodu. Ale tył też jest
niespecjalnie szeroki w porównaniu do innych motocykli.

#### Zimno #####
Zimno czyli dni z temparaturą 10℃  i mniejszą. Suchy asfalt.

Przy przy ostrym hamowaniu na wprost przednie koło łatwo wpada w poślizg.
Tylne koło potrafi się uśliznąć podczas ruszania na zakręcie 90 stopni.

#### Mokro ####
O ile asfalt jest czysty przyczepność jest znośna. O wiele bardziej
niebezpieczna jazda wydaje się na podczas niskich temperatur.
Poślizgi są wtedy znacznie częstsze.

Na mokrym i ciepłym, tylne koło blokuje się bardzo szybko.

#### Teren ####
Trawa jest teraz świeża i grunt mokry. Glina wciska się od razu
w wycięcia bieżnika i utrata przyczepności na pochyleniach
już mi się przydarzyla. Te opony nadają się bardziej na szuterek
niż na trawę lub glinę.

### Silnik ###
Szybko się nagrzewa w kilkadziesiąt sekund. Ssanie można wyłączyć
już po pół minuty w ciepłe dni. Bieg jałowy to około 1300 obrotów.
W zimne dni (≤10℃ ) trzymam ssanie częściowo otwarte przez kilka minut
do pierwszej dłuższej prostej. W przeciwnym razie na biegu jałowym
obroty są nierówne, a czasem wręcz gaśnie.

### Sprzęgło ###
Chwyta dość wysoko ale nie ślizga się. Drażni dźwignia sprzęgła
luźno opadająca w pozycję otwartą (od manetki).

### Hamulce ###
Zaskakująco skuteczne hamulce choć jak na razie bardzo łatwo
koła wpadają w poślizg podczas testów hamowania.

Amortyzator z przodu jest miękki i ma głębokie ugięcie.
Musiałem się nauczyć stopniowego hamowania
tak aby go wpierw ugiąć i utwardzić. Dopiero potem można
przyciskać mocniej. Przy dużej prędkości szybkie naciśnięcie
klamki hamulca skończyłoby się utratą kontroli nad pojazdem.

Tylny hamulec również hamuje całkiem znośnie, nie trzeba
szczególnie mocno dusić pedału. Tylne koło bardzo szybko się 
blokuje przy hamowaniu na morkym.

Sam pedał jest za wysoko na mój gust - potrzeba go obniżyć.

### Opony ###

1. Przód: Metzeler Tourance 90/90-21 M/C 54S
2. Tył: Metzeler Tourance, 120/90-17 M/C 64S, rocznik 2011

[transalp]:  http://pl.wikipedia.org/wiki/Honda_Transalp#Honda_XL650V_Transalp "XL650V Transalp"
[hiss]:      https://www.youtube.com/watch?v=db0ee6u7CjQ "Honda Ignition Security System"
[immob]:       http://pl.wikipedia.org/wiki/Immobilizer
[textile]:     http://redcloth.org/textile

