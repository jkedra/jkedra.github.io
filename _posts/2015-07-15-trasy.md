---
layout: post
title:  Ogon Smoka
date:   2015-07-15 17:00
author: jkedra
language: pl
categories: moto
permalink: /ogon-smoka
published: true
jquery: true
css: pokazMape
js: pokazMape
excerpt_separator: <!--more-->
---

Czym jest dobra trasa motocyklowa? Zupełnie czymś innym
niż trasa dla samochodu.
[Tam, gdzie pasażerom samochodu zaczyna wysiadać błędnik,
tam zaczyna się motocyklowy raj.](http://motohoryzont.com/Hiszpania-i-Portugalia)
<!--more-->
Po pierwsze minimalny ruch samochodów.
Nic bardziej irytującego niż ciągnąć się w sznurku puszek
lub gotować się w korkach.
Ważnym kryterium jest też urozmaicenie terenu.
Można zwracać uwagę wyłącznie na zakręty czy szukać serpentyn,
ale pofałdowanie terenu też dodaje smaczku.
Także jazda przez las dla jednych będzie atrakcyjna,
dla innych stanowi niepotrzebne zagrożenie,
bo jakieś zwierze może wyskoczyć zza drzew.
Później, w zależności od typu upodobań - jedni wolą
idealnie równy asfalt, inni szutrowe drogi czy wręcz bezdroża Albani.

Moje kryteria są typowe dla zwykłego motocyklisty: maksimum zakrętów,
jak najwięcej serpentyn, maksymalne pofałdowanie,
idealnie równy asfalt bez piachu i kamieni.
Ponieważ jeżdżę turystycznym enduro, nie wzgardzę
szuterkiem lub drogą polną, ale bez głębokich kolein,
bez wysokiej trawy, bez dużych kamieni.

Ogon Smoka, czyli słynny amerykański
[_Tail of The Dragon_](http://www.scigacz.pl/Tail,Of,The,Dragon,318,zakretow,na,odcinku,17,km,23749.html)
-- to 318 zakrętów na odcinku 17 km. Imponujące.
[[2]](http://www.scigacz.pl/Tail,of,the,Dragon,droga,z,piekla,rodem,17578.html)
[[3]](https://www.youtube.com/watch?v=K16YnmJN0fc)

## Beskid Wyspowy, Podhale

Tutaj mam najbliżej. 
Tereny przebogate w trasy motocyklowe.
W weekend mocno upakowane, dominują pojazdy krakowskie,
ale w okresie wakacyjnym trzeba się przygotować na
obłożenie maszynami z całej Polski. 
Mimo to pozostają bardzo atrakcyjne dla motocyklistów
i nawet w najgorętszym okresie pewne trasy pozostają
mniej popularne wśród kierowców czterech kółek
ze względu na męczącą ilość zakrętów.

### Stara Wieś-Zalesie-Kamienica

Kilka minut jazdy za Limanową. Najbliższa interesująca trasa
ode mnie.
Serpentyny (teren niezabudowany) za Starą Wsią, szerokie zakręty.
Podwójne bandy, czysta nawierzchnia, mały ruch. Trasa w lesie,
a później wzdłuż strumienia. Teren głównie niezabudowany.
Śliczna górska okolica z widokiem na Mogielicę, Modyń, Beskid Sądecki
i Beskid niski. Ograniczenia prędkości są dość nieadekwatne -
czasem są ustawione za nisko, a tam gdzie pojechałbym wolniej
pozwalają jechać szybko.

Po dojeździe do Kamienicy można przedłużyć sobie trasę do Lubomierza.
Tam już dominują proste, ale warto się tam przewieźć dla ostrego czystego
powietrza i tych kilku zakrętów.

Można sobie modyfikować trasę powrotną odbijając na
Słopnice (blisko szlak na Mogielicę), ale nie polecam - droga jest
tam wąska, nawierzchnia kiepska, zanieczyszczona piachem i kamieniami.
Po wstępnym i ostrym zjeździe do Słopnic, delikanie zakręciasty, długi
i nudny zjazd do Zamieścia. Lepiej wracać tą samą trasą na Starą Wieś.

### Ochotnica

Knurów - Ochotnica Górna. Umownie Ochotnica.
Wąska droga i choć asfalt jest gładki, nawierzchnia
dość zanieczyszczona piachem i kamieniami.
Trzeba jechać bardzo ostrożnie.
Ale niewiarygodna ilość zakrętów, nieustanna wspinaczka
(lub zjazd) i niesamowite widoki z Przełęczy Knurowskiej
rekompensują wszelkie niedogodności. 

Nie ma sensu potem jechać dalej w dół Ochotnicy Górnej, Dolnej
i Tylmanowej. Duży to skrót jeżeli jedzie się przez
Tylmanową do Kamienicy. Jednak droga jest nudna i lepiej
zażyć przyjemności zjazdu do Knurowa i poszukać alternatywnych tras.

![Knurów Mapa]({{ site.url }}/img/Ochotnica-map.png)

![Ochotnica]({{ site.url }}/img/Ochotnica.png)


### Sromowce-Niedzica-Frydman

Dobra nawierzchnia, średni ruch, niewiele zakrętów ale cudne widoki
na Gorce i jezioro Czorsztyńskie. Warto uwzględnić przy planowaniu tras.

### Limanowa-Wysokie-Nowy Sącz

Piszę o tej trasie dla porządku. To dość dobra trasa na samochód.
Widokowa, szybka, w nocy super widok na Nowy Sącz. Na moto
może być, ale szału nie ma. Raczej przelotowo niż dla samej
przyjemności jazdy. Asfalt nie zawsze jest równy.
Dużo prostych odcinków ale też wiele szybkich zakrętów, które potrafią
zaskoczyć zaostrzającym się łukiem. To główna trasa ale zwykle
ruch jest średni. Przed Sączem kilka serpentyn, które dobrze się
pokonuje bo droga jest tam poszerzona.

### Patelnia

Słynna Patelnia za Chabówką na trasie do Zakopanego.
Mekka podhalańskich motocyklistów.
Bardzo dobra nawierzchnia, dwupasmowa. Zmorą bywają
jedynie rozlane plamy oleju, duży ruch i ograniczenia prędkości.
Droga dość krótka, to zaledwie kilka zakrętów. Teren niezabudowany.

### Trasa Ojcowska

Widokowa trasa, płaska, pełno motocyklistów ale też duży ruch.
Dość wąska, równa droga wijąca się między skałami.
Żwir i kamienie na trasie psują przyjemność.

Moim zdaniem mocno przereklamowana.

## Podkarpacie

Zaletą Podkarpacia są wciąż dziewicze tereny, piękne widoki,
relatywnie niewielki ruch weekendowy.

### Słonne

W okolicach Sanoka. Załuż - Wujskie - Tyrawa Wołoska.
Najlepsze serpentny Podkarpacia.
Dobra i czysta nawierzchnia. Zadbana ale ruchliwa trasa.
Podwójne bandy.  Teren niezabudowany.

![Załuż]({{ site.url }}/img/Zaluz.png)

![Załuż]({{ site.url }}/img/Zaluz1.png)

Filmiki:
[1](https://www.youtube.com/watch?v=k8imGk7ViHU)
[2](https://www.youtube.com/watch?v=Z8ydROLfTd0)
[3](https://www.youtube.com/watch?v=gNr-k6FRbAg)

### Izdebki - Rudawiec - Przysietnica

Najwięcej pomiędzy Izdebkami, a Rudawcem. Potem prosta i
kolejnych kilka zakrętów w dół do Przysietnicy.
Izdebki - Rudawiec to piękne serpentyny, niestety
często żwir na drodze. Te krótsze do Przysietnicy
są w znacznie lepszym stanie - nawierzchnia jest tutaj
zwykle czysta. Teren niezabudowany.

![Izdebki]({{ site.url }}/img/Izdebki.png)

![Izdebki]({{ site.url }}/img/Izdebki-view.png)

![Rudawiec]({{ site.url }}/img/Rudawiec-view.png)


### Biecz - Gromnik

Patrzę na Google Maps i zastanawiam się co mi się tutaj podoba
i gdzie są te zakręty, przez które tak dobrze mi się jechało.
Faktem jest, że ta trasa to dużo prostych odcinków,
ale jest też wiele łagodnych, dobrze wyprofilowanych zakrętów,
Na mapie rzeczywiście nie wygląda atrakcyjnie -- jest dość prosta.

Droga nr 980 prowadzi głównie po terenach zabudowanych z ograniczeniem
prędkości do 40 więc agresywnie się tam nie pojedzie.
Początkowo od Biecza całkiem nieźle pofałdowana.
Całkiem dobra nawierzchnia. Warto wybrać ten odcinek przy
planowaniu trasy przez te okolice.

[Tutaj opis znaleziony w necie](http://katolik.us/viewtopic.php?t=2672)

### Brzostek-Opacionka-Frysztak

Do urozmaicenia trasy przy przejazdach w okolicy. Mały ruch, idealnie
równy asfalt. Od Brzostka do Opacionki ekstremalnie wąska droga,
później przechodząca w komfortowo szeroką, wijącą się wzdłuż strumienia
do Glinika Górnego. Następnie do Frysztaka jest już bardziej prosto
ale nadal przyjemnie. Więcej przewyższeń, nieco mniej zakrętów.

## Dłuższe wypady

### Pętla Tatrzańska

To jest klasyka, [MSM] robi to jako trasę dla początkujących. 
Spora część trasy wiedzie po słowackiej stronie.
Przejechałem tędy tylko raz, wariantem z wejściem do
Słowacji w Chochołowie na drogę 520, potem w Vitanovej
skręt w lewo na Orawice i podrzędną drogą do Zuberca.
Stamtąd słynną drogą 584 do Liptowskiego Mikulasza.
Tam omijając autostradę D1, drogą nr 18 do Liptowskiego
Hradoka, gdzie skręcam na Prybylinę w drogę 537, która
biegnie najbliżej Tatr. Tej drogi trzymam się aż do
skrzyżowania z drogą nr 67 i tam skręcam w lewo
aż do rozwidlenia idącego w kierunku polskiej drogi 49.
Tutaj można sobie zmodyfikować i pojechać przejściem
przez Łysą Polanę zamiast przez Jurgów.

Dużo wariantów, niewielki ruch. Z dojazdem z Krakowa lub
Starego Rybia wychodzi 350km+ i z krótkimi postojami można
tę trasę zrobić w 7.5h, ale warto planować minimum 9h
żeby było miło i bez pośpiechu.

Bardzo widokowa trasa, na Słowacji asfalt nieco gorszy niż
na polskich drogach. Słowackie oznaczenia zakrętów są
bardziej optymistyczne.

<iframe width="640" height="480" style="display:none;" id="mapa_tatry">
</iframe>

<p class="pokazMape">Pokaż Mapę</p>


## Inne Trasy

### Dalsze Trasy

1. [Transfogarska & Transalpina][rumunia1]
2. [Nordkapp](http://motohoryzont.com/na-NORDKAPP-motocyklem)

## Źródła

1. [Motohoryzont][mh] - podróże motocyklowe Janusza Osadzińskiego.
   Nie mogłem się od tego oderwać.

[mh]:	     http://motohoryzont.com/
[msm]:       http://szkola-motocyklowa.pl/
[rumunia1]:  http://msm.malopolska.pl/?page=news&id=91
[transalp]:  http://pl.wikipedia.org/wiki/Honda_Transalp#Honda_XL650V_Transalp "XL650V Transalp"


