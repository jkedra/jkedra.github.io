---
layout: post
title:  Trasy motocyklowe
date:   2015-07-15 17:00
author: jkedra
language: pl
categories: moto
published: true
---
# Dlaczego trasa motocyklowa?

Czym jest dobra trasa motocyklowa? Zupełnie czymś innym
niż trasa dla samochodu. Po pierwsze minimalny ruch
samochodów. Nic bardziej irytującego niż ciągnąć się
w sznurku lub stać w korkach. Ważnym kryterium jest też
urozmaicenie terenu: Tutaj można zwracać uwagę wyłącznie
na zakręty lub wręcz serpentyny, ale pofałdowanie terenu
też dodaje smaczku. Także jazda przez las dla jednych
będzie atrakcyjna, dla innych stanowi niepotrzebne
zagrożenie bo jakieś zwierze może wyskoczyć zza drzew.
Później, w zależności od typu upodobań - jedni wolą
idealny asfalt, inni szutrowe drogi czy wręcz bezdroża.
Jeżeli już asfalt - to równy, bez dziur i naniesionego
piasku. 

Jak sądzę, moje kryteria są typowe: maksimum zakrętów,
jak najwięcej serpentyn, maksymalne pofałdowanie,
równy asfalt bez piachu i kamieni.
Ponieważ jeżdżę turystycznym enduro, nie wzgardzę
szuterkiem lub drogą polną (bez głębokich kolein,
pasa trawy, bez dużych kamieni).

## Beskid Wyspowy, Podhale

Tereny przebogate w trasy motocyklowe.
W weekend mocno upakowane, dominują pojazdy krakowskie,
ale w okresie wakacyjnym trzeba się przygotować na
obłożenie maszynami z całej Polski. 
Mimo to pozostają bardzo atrakcyjne i nawet w najgorętszym
okresie pewne trasy pozostają mniej popularne wśród
kierowców czterech kółek ze względu na agresywną ilość
zakrętów.

### Stara Wieś-Zalesie-Kamienica

Kilka minut jazdy za Limanową. Najbliższa interesująca trasa
ode mnie.
Serpentyny (teren niezabudowany) za Starą Wsią, szerokie zakręty.
Podwójne bandy, czysta nawierzchnia, mały ruch. Trasa w lesie,
a później wzdłuż strumienia. Teren głównie niezabudowany.
Śliczna górska okolica z widokiem na Mogielicę, Modyń, Beskid Sądecki
i Beskid niski. Ograniczenia prędkości są dość nieadekwatne -
czasem są ustawione za nisko, a tam gdzie pojechałbym wolniej
pozwalają jechać szybko.

Po dojeździe do Kamienicy można przedłużyć sobie trasę do Lubomierza.
Tam już dominują proste, ale warto się tam przewieźć dla ostrego czystego
powietrza i tych kilku zakrętów.

Można sobie modyfikować trasę powrotną odbijając na
Słopnice (blisko szlak na Mogielicę), ale nie polecam - droga jest
tam wąska, nawierzchnia kiepska, zanieczyszczona piachem i kamieniami.
Po wstępnym i ostrym zjeździe do Słopnic, delikanie zakręciasty, długi
i nudny zjazd do Zamieścia. Lepiej wracać tą samą trasą na Starą Wieś.

### Ochotnica

Knurów - Ochotnica Górna. Umownie Ochotnica. Względnie wąska droga i
niestety bywa dość zanieczyszczona piachem i kamieniami. Trzeba jechać
bardzo ostrożnie. Ale niewiarygodna ilość zakrętów, nieustanna wspinaczka
(lub zjazd) i niesamowite widoki z góry rekompensują wszelkie
niedogodności. 

Nie ma sensu potem jechać dalej do centrum Ochotnicy Górnej, Dolnej
i Tylmanowej. To wprawdzie duży skrót jeżeli jedzie się przez
Tylmanową do Kamienicy. Jednak lepiej zażyć przyjemności zjazdu
do Knurowa i poszukać alternatywnych tras. Jest ich wiele w tej
okolicy.

### Sromowce-Niedzica-Frydman

Dobra nawierzchnia, średni ruch, niewiele zakrętów ale cudne widoki
na Gorce i jezioro Czorsztyńskie. Warto uwzględnić przy planowaniu tras.

### Patelnia

Słynna Patelnia za Chabówką na trasie do Zakopanego.
Mekka podhalańskich motocyklistów.
Bardzo dobra nawierzchnia, dwupasmowa. Zmorą bywają
jedynie rozlane plamy oleju, duży ruch i ograniczenia prędkości.
Droga dość krótka, zaledwie kilka zakrętów.
Teren niezabudowany.

### Trasa Ojcowska

Widokowa trasa, płaska, pełno motocyklistów ale też duży ruch.
Dość wąska, równa droga wijąca się między skałami.
Ale możliwy żwir i kamienie na trasie.

Moim zdaniem mocno przereklamowana.

## Podkarpacie

Zaletą Podkarpacia są wciąż dziewicze tereny, piękne widoki,
relatywnie niewielki ruch weekendowy.

### Słonne

W okolicach Sanoka. Załuż - Wujskie - Tyrawa Wołoska.
Najlepsze serpentny Podkarpacia.
Dobra i czysta nawierzchnia. Zadbana ale ruchliwa trasa.
Podwójne bandy.  Teren niezabudowany.

![Załuż]({{ site.url }}/img/Zaluz.png)

![Załuż]({{ site.url }}/img/Zaluz1.png)



Filmiki:
[1](https://www.youtube.com/watch?v=k8imGk7ViHU)
[2](https://www.youtube.com/watch?v=Z8ydROLfTd0)
[3](https://www.youtube.com/watch?v=gNr-k6FRbAg)

### Izdebki - Rudawiec - Przysietnica
Najwięcej pomiędzy Izdebkami, a Rudawcem. Potem prosta i
kolejnych kilka zakrętów w dół do Przysietnicy.
Izdebki - Rudawiec to piękne serpentyny, niestety
często żwir na drodze. Te krótsze do Przysietnicy
są w znacznie lepszym stanie - nawierzchnia jest tutaj
zwykle czysta.
Teren niezabudowany.

### Biecz - Gromnik
Dużo prostych, ale też mnóstwo zakrętów,
niestety głównie po terenach zabudowanych.
Na początku od Biecza całkiem nieźle pofałdowana.
Całkiem dobra nawierzchnia.


## Trasy planowane:
1. [Transfogarska & Transalpina][rumunia1]

[rumunia1]:  http://msm.malopolska.pl/?page=news&id=91
[transalp]:  http://pl.wikipedia.org/wiki/Honda_Transalp#Honda_XL650V_Transalp "XL650V Transalp"

