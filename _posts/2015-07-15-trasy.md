---
layout: post
title:  Ogon Smoka
date:   2015-08-31 09:09
author: jkedra
language: pl
categories: moto
permalink: /ogon-smoka
published: true
jquery: true
gmaps: true
css: [pokazMape]
jss: [pokazMape async, wikipize]
excerpt_separator: <!--more-->
---

Czym jest dobra trasa motocyklowa? Zupełnie czymś innym
niż trasa dla samochodu.
[Tam, gdzie pasażerom samochodu zaczyna wysiadać błędnik,
tam zaczyna się motocyklowy raj.](http://motohoryzont.com/Hiszpania-i-Portugalia)
<!--more-->
Po pierwsze niewielki ruch samochodów. Nic bardziej irytującego niż
ciągnąć się w sznurku aut lub smażyć się w korkach.
Urozmaicenie terenu to też ważne kryterium.  Można zwracać uwagę
wyłącznie na zakręty i dopierać drogę pod kątem serpentyn,
ale pofałdowanie terenu też urozmaica drogę.
Las dla jednych będzie podnosił atrakcyjność trasy ale dla innych stanowi
niepotrzebne zagrożenie, bo jakieś zwierze może wyskoczyć zza drzew.
Później, w zależności od typu upodobań - jedni wolą idealnie równy asfalt,
inni szutrowe drogi czy wręcz bezdroża (mniej samochodów!).

Moje kryteria są typowe dla zwykłego motocyklisty: maksimum zakrętów,
jak najwięcej serpentyn, maksymalne pofałdowanie.
Jeżeli droga jest zakwalifikowana jako szybka to idealnie równy asfalt
bez piachu i kamieni. Jeżeli jako teren to w miarę utwardzona,
bez wysokiej trawy, bez dużych kamieni i niebezpiecznych podjazdów.

Tytułowy Ogon Smoka, czyli słynny amerykański
[_Tail of The Dragon_](http://www.scigacz.pl/Tail,Of,The,Dragon,318,zakretow,na,odcinku,17,km,23749.html)
-- to 318 zakrętów na odcinku 17 km. Imponujące.
[[2]](http://www.scigacz.pl/Tail,of,the,Dragon,droga,z,piekla,rodem,17578.html)
[[3]](https://www.youtube.com/watch?v=K16YnmJN0fc)

## Beskid Wyspowy, Podhale

Tutaj mam najbliżej. Tereny przebogate w trasy motocyklowe.
W weekend mocno upakowane, dominują pojazdy krakowskie,
a w okresie wakacyjnym trzeba się przygotować na
obłożenie maszynami z całej Polski. 
Mimo to bardzo atrakcyjne dla motocyklistów
i nawet w najgorętszym okresie pewne trasy pozostają
mniej popularne wśród kierowców czterech kółek
ze względu na męczącą ilość zakrętów.

### Stara Wieś-Zalesie-Kamienica

Kilka minut jazdy za [Limanową](w:Limanowa).
Najbliższa interesująca trasa ode mnie.
Serpentyny (teren niezabudowany) za [Starą Wsią][starawieslim],
szerokie zakręty.  Podwójne bandy, czysta nawierzchnia, mały ruch.
Trasa w lesie, a później wzdłuż strumienia. Teren głównie niezabudowany.
Śliczna górska okolica z widokiem na [Mogielicę](w:Mogielica),
[Modyń](w:), [Beskid Sądecki](w:) i [Beskid Niski](w:).
Ograniczenia prędkości są dość nieadekwatne -
czasem są ustawione za nisko, a tam gdzie pojechałbym wolniej
pozwalają jechać szybko.

Po dojeździe do [Kamienicy][kamienicalim]
można przedłużyć sobie trasę do [Lubomierza][lubomierzlim].
Tam już dominują proste, ale warto się tam przewieźć dla ostrego czystego
powietrza i tych kilku zakrętów.

Można sobie modyfikować trasę powrotną odbijając na
[Słopnice](w:) (blisko szlak na [Mogielicę](w:mogielica)),
ale nie polecam - droga jest
tam węższa, nawierzchnia gorsza, zanieczyszczona piachem i kamieniami.
Po wstępnym i ostrym zjeździe do Słopnic,
delikanie zakręciasty, długi i nudny zjazd do Zamieścia.
Lepiej wracać tą samą trasą na Starą Wieś.

<p class="pokazMape2" id="starawies">Pokaż Mapę</p>
<div class="gmaps" id="map_starawies"></div>

### Rytro - Muszyna - Ruska Wola

W naładniejszej części trasa wiedzie wzdłuż [Popradu][popradrzeka]
i równocześnie granicy polsko-słowackiej. Dobra na gorące dni gdyż
bliskość rzeki i górski klimat łagodzi upały.

Malownicze widoki, bardzo dobra nawierzchnia, bardzo dużo przyjemnych
i bezpiecznych zakrętów. Jechałem tam tylko raz w tygodniu i ruch był
względnie niewielki.

Trasę można zacząć od zwiedzenia ryneczku [Starego Sącza](w:Stary_Sącz),
potem następny dłuższy stop zrobić aż w [Muszynie](w:Muszyna).
Również bardzo przyjemne miasteczko.
Z Muszyny polecana trasa to Ruska Wola nad Popradem i potem do wyboru
albo na wschód albo na zachód

Na wschód polecana trasa to [Bardejów](w:) i potem po odbiciu na
[Ożenną](w:Ożenna) dziewicza trasa przez
[Magurski Park Narodowy](w:Magurski Park Narodowy)
do [Krempnej](w:Krempna).
Między Ożenną i Krempną jest stara droga o gorszej nawierzchni,
miejscami nieprzejezdna dla samochodów (urwany most).
Zupełnie dziewicza - raczej pod turystyczne
enduro, ewentualnie na rower.
W okolicach Krempnej można się przespać (polecam schronisko
w [Hucie Polańskiej](w:Huta_Polańska)) i następnego dnia kontynuować trasę na
Bieszczady albo z powrotem do domu.

A na zachód w
[Starej Lubowlej](https://pl.wikipedia.org/wiki/Lubowla_%28S%C5%82owacja%29)
trzeba się zdecydować
na powrót przez
[Mniszek](https://pl.wikipedia.org/wiki/Mniszek_%28S%C5%82owacja%29)
do punktu startowego (Stary Sącz) albo 
rozszerzyć trasę dalej na [Niedzicę](w:Niedzica_(województwo_małopolskie))
(tam jest gdzie jeździć),
ewentualnie dalej na [Łysą Polanę](w:Łysa Polana) lub Jurgów.
Dla twardzieli - można lecieć aż do [Liptowskiego Mikułasza](w:Liptowski Mikułasz)
i malowniczą drogą 584 wrócić przez [Chochołów](w:Chochołów_(województwo_małopolskie))
do Polski.

<p class="pokazMape2" id="muszyna">Pokaż Mapę</p>
<div class="gmaps" id="map_muszyna"></div>


### Ochotnica

Knurów - [Ochotnica Górna](w:). Umownie Ochotnica.
Wąska droga i choć asfalt jest gładki, nawierzchnia
dość zanieczyszczona piachem i kamieniami.
Trzeba jechać bardzo ostrożnie.
Ale niewiarygodna ilość zakrętów, nieustanna wspinaczka
(lub zjazd) i niesamowite widoki z [Przełęczy Knurowskiej](w:Przełęcz Knurowska)
rekompensują wszelkie niedogodności. 

Nie ma sensu potem jechać dalej w dół Ochotnicy Górnej, Dolnej
i Tylmanowej. Duży to skrót jeżeli jedzie się przez
Tylmanową do Kamienicy. Jednak droga jest nudna i lepiej
zażyć przyjemności zjazdu do Knurowa i poszukać alternatywnych tras.

<p class="pokazMape2" id="ochotnica">Pokaż Mapę</p>
<div class="gmaps" id="map_ochotnica"></div>

![Ochotnica]({{ site.url }}/img/Ochotnica.png)


### Sromowce-Niedzica-Frydman

Dobra nawierzchnia - średnio szybka droga (częściowo teren zabudowany),
średni ruch, niewiele zakrętów ale cudne widoki
na Gorce i jezioro Czorsztyńskie. Warto uwzględnić przy planowaniu tras.

### Limanowa-Wysokie-Nowy Sącz

Piszę o tej trasie dla porządku. To dość dobra trasa na samochód.
Widokowa, szybka, w nocy super widok na Nowy Sącz. Na moto
może być, ale szału nie ma. Raczej przelotowo niż dla samej
przyjemności jazdy. Asfalt nie zawsze jest równy.
Dużo prostych odcinków ale też wiele szybkich zakrętów, które potrafią
zaskoczyć zaostrzającym się łukiem. To główna trasa ale zwykle
ruch jest średni. Przed Sączem kilka serpentyn, które dobrze się
pokonuje bo droga jest tam poszerzona.

### Patelnia

Słynna Patelnia za Chabówką na trasie do Zakopanego.
Mekka podhalańskich motocyklistów.
Bardzo dobra nawierzchnia, dwupasmowa. Zmorą bywają
jedynie rozlane plamy oleju, duży ruch i ograniczenia prędkości.
Droga dość krótka (1km), zaledwie kilka zakrętów. Teren niezabudowany.

### Trasa Ojcowska

Popularna, widokowa trasa, płaska, pełno motocyklistów i samochodów.
Nie za szeroka (brak pobocza), równa droga wijąca się między skałami.
Żwir i kamienie na trasie psują przyjemność. Około 3km długości.

Moim zdaniem mocno przereklamowana.

## Podkarpacie

Zaletą Podkarpacia są wciąż dziewicze tereny, piękne widoki,
relatywnie niewielki ruch weekendowy.

### Słonne

W okolicach Sanoka. Załuż - Wujskie - Tyrawa Wołoska.
Najlepsze serpentny Podkarpacia.
Dobra i czysta nawierzchnia. Zadbana ale ruchliwa trasa.
Podwójne bandy.  Teren niezabudowany.

Wyjeżdżając z Sanoka, na pierwszej prostej zaraz za pierwszą
serią serpentyn, odbija droga w prawo i prowadzi do
punktu widokowego, skąd można obserwować niemal całe Bieszczady
i spory kawał Beskidu Niskiego. Polecam to miejsce.

<p class="pokazMape2" id="slonne">Pokaż Mapę</p>
<div class="gmaps" id="map_slonne"></div>

![Załuż]({{ site.url }}/img/Zaluz1.png)

Filmiki:
[1](https://www.youtube.com/watch?v=k8imGk7ViHU)
[2](https://www.youtube.com/watch?v=Z8ydROLfTd0)
[3](https://www.youtube.com/watch?v=gNr-k6FRbAg)

### Izdebki - Rudawiec - Przysietnica

Najwięcej pomiędzy Izdebkami, a Rudawcem. Potem prosta i
kolejnych kilka zakrętów w dół do Przysietnicy.
Izdebki - Rudawiec to piękne serpentyny, niestety
często żwir na drodze. Te krótsze do Przysietnicy
są w znacznie lepszym stanie - nawierzchnia jest tutaj
zwykle czysta. Teren niezabudowany.

![Izdebki]({{ site.url }}/img/Izdebki.png)

![Izdebki]({{ site.url }}/img/Izdebki-view.png)

![Rudawiec]({{ site.url }}/img/Rudawiec-view.png)


### Biecz - Gromnik

Patrzę na Google Maps i zastanawiam się co mi się tutaj podoba
i gdzie są te zakręty, przez które tak dobrze mi się jechało.
Faktem jest, że ta trasa to dużo prostych odcinków,
ale jest też wiele łagodnych, dobrze wyprofilowanych zakrętów,
Na mapie rzeczywiście nie wygląda atrakcyjnie -- jest dość prosta.

Droga nr 980 prowadzi głównie po terenach zabudowanych z ograniczeniem
prędkości do 40 więc agresywnie się tam nie pojedzie.
Początkowo od Biecza całkiem nieźle pofałdowana.
Całkiem dobra nawierzchnia. Warto wybrać ten odcinek przy
planowaniu trasy przez te okolice.

[Tutaj opis znaleziony w necie](http://katolik.us/viewtopic.php?t=2672)

### Brzostek-Opacionka-Frysztak

Do urozmaicenia trasy przy przejazdach w okolicy. Mały ruch, idealnie
równy asfalt. Od Brzostka do Opacionki ekstremalnie wąska droga,
później przechodząca w komfortowo szeroką, wijącą się wzdłuż strumienia
do Glinika Górnego. Następnie do Frysztaka jest już bardziej prosto
ale nadal przyjemnie. Więcej przewyższeń, nieco mniej zakrętów.

## Dłuższe wypady

### Pętla Tatrzańska

To jest klasyka, [MSM] robi to jako trasę dla początkujących. 
Spora część trasy wiedzie po słowackiej stronie.
Przejechałem tędy tylko raz, wariantem z wejściem do
Słowacji w Chochołowie na drogę 520, potem w Vitanovej
skręt w lewo na [Orawice](w:) i podrzędną drogą do Zuberca.
Stamtąd słynną drogą 584 do Liptowskiego Mikulasza.
Tam omijając autostradę D1, drogą nr 18 do Liptowskiego
Hradoka, gdzie skręcam na Prybylinę w drogę 537, która
biegnie najbliżej Tatr. Tej drogi trzymam się aż do
skrzyżowania z drogą nr 67 i tam skręcam w lewo
aż do rozwidlenia idącego w kierunku polskiej drogi 49.
Tutaj można sobie zmodyfikować i pojechać przejściem
przez Łysą Polanę zamiast przez Jurgów.

Dużo wariantów, niewielki ruch. Z dojazdem z Krakowa lub
Starego Rybia wychodzi 350km+ i z krótkimi postojami można
tę trasę zrobić w 7.5h, ale warto planować minimum 9h
żeby było miło i bez pośpiechu.

Bardzo widokowa trasa, na Słowacji asfalt nieco gorszy niż
na polskich drogach. Słowackie oznaczenia zakrętów są
bardziej optymistyczne.

<p class="pokazMape2" id="tatry">Pokaż Mapę</p>
<div class="gmaps" id="map_tatry"></div>


## Dalsze Trasy

1. [Transfogarska & Transalpina][rumunia1]
2. [Nordkapp](http://motohoryzont.com/na-NORDKAPP-motocyklem)

## Źródła

2. [Transalp Club Polska](http://forum.transalpclub.pl/)
3. [Africa Twin Forum](http://africatwin.com.pl/)

[mh]:	     http://motohoryzont.com/
[msm]:       http://szkola-motocyklowa.pl/
[rumunia1]:  http://msm.malopolska.pl/?page=news&id=91
[transalp]:  http://pl.wikipedia.org/wiki/Honda_Transalp#Honda_XL650V_Transalp "XL650V Transalp"
[starawieslim]: w:Stara_Wie%C5%9B_%28powiat_limanowski%29
[kamienicalim]: w:Kamienica_%28powiat_limanowski%29
[lubomierzlim]: w:Lubomierz_%28powiat_limanowski%29
[popradrzeka]: w:Poprad_%28rzeka%29

