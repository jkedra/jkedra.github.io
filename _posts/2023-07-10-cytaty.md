---
layout: plpost
title:  "Cytaty"
author: jkedra
language: pl

jquery: true
jss: [wikipize]

tags: książki
categories: 
---

## Polacy

[https://pl.wikiquote.org/wiki/Polacy](https://pl.wikiquote.org/wiki/Polacy)

## Pycha

---

*1 Kor 1, 27-29; Łk 1, 52*

Bóg wybrał to, co słabe w oczach świata, † aby poniżyć mocnych;
wybrał to, co nie jest szlachetnie urodzone według świata i wzgardzone,
i to, co nie jest,
by to, co jest, unicestwić. *
Tak by się żadne stworzenie nie chełpiło wobec Niego.

---

*Sdz 7.1-8*

Pan rzekł do Gedeona: "Zbyt liczny jest lud przy tobie, abym w jego ręce wydał
Madianitów, gdyż Izrael mógłby przywłaszczyć sobie chwałę z pominięciem Mnie i
mówić: «Moja ręka wybawiła mnie». Wobec tego tak wołaj do uszu ludu: Ten, który
się boi i drży, niech zawróci ku górze Gilead i chroni się". 


## Góry

---

To, co rzuca się w oczy podczas lektury klasyki literatury górskiej, to
wszechobecność śmierci. Jeśli spojrzysz na strony podsumowań w Mountain
Magazine: [...] ludzie po prostu padają jak muchy. I to samo dzieje się w
książkach: w zasadzie śmierć jest wspominana jako jeden z elementów w
chronologii wyprawy: Ten i ten zginął, tamten nie wrócił.

Nie było to coś, co by mnie do wspinania mogło zniechęcić albo zachęcić. Kiedy
pisałem _"Grę z Duchami"_ tematem był ten właśnie paradoks: wspinanie jest
czymś, co kochasz, pasją (nie jest sportem - nie jest jak golf czy
piłka nożna - jest czymś innym); a jednocześnie zabija ci jednego przyjaciela
rocznie. Gdyby gra w golfa zabijała ci co roku po jednym kumplu, pewnie
wyrzuciłbyś kije. [...] zawsze dziwiło mnie, że w środowisku milczy się na ten
temat. Jakby był to jakiś sekret, tabu. Dla mnie natomiast to jest esencją
alpinizmu. Pomimo ryzyka śmierci ludzie po prostu idą w góry.

[...] choćbyś nie wiem jak tłumaczył, większość ludzi i tak nie zrozumie
odpowiedzi, bo nie ma takich doświadczeń - to jak paragraf 22 - ponieważ wielu
czytelników nie jest alpinistami, nie mają szans tego pojąć, nie wiedzą, jak
się człowiek czuje przy -20°C, ani co potrafi zrobić z nim wysokość, nie mieli
złamanej kości, nie wiedzą, jak ogromnie można być wyczerpanym.

Alpinizm jest jednak hardcorowy i trudno to ogarnąć dla kogoś, kto się tym nie
zajmuje. Będzie mu się zdawało, że jest to jak spacer do Morskiego Oka. No
więc, nie jest! I nie da się opowiedzieć, że robiłeś to przez 4 dni ZANIM
złamałeś nogę! A temperatura odczuwalna wynosiła -50°C. Dla kogoś bez takiego
doświadczenia to nic nie znaczy. I nie ma co się denerwować, po prostu nie da
się tego do końca przekazać.

Pamiętam, jak czytając "Białego Pająka", przerażony usiłowałem sobie wyobrazić,
jak to było, wtedy w latach 30., siedzieć na półce wielkości połowy blatu
stołu, przez 3 czy 4 dni i mroźne noce. I nie byłem w stanie tego ogarnąć.
Pomyślałem: "Cholera, to jakiś koszmar." Ale to nie jest powód, dla którego to
robisz. Po prostu za przyjemność trzeba czasem zapłacić. I czasem coś nie idzie
po twojej myśli.

*Joe Simpson* [off.sport.pl](http://off.sport.pl/off/1,111379,10857487,Joe_Simpson__Nie_jestem_juz_wspinaczem.html),
także [wikiquote](https://pl.wikiquote.org/wiki/Joe_Simpson).

> Jeśli nie podejmujesz własnych decyzji nie jesteś wspinaczem,
> tylko psem na smyczy. <br>
> Doug Scott

---

Paradoksalnie, realne zagrożenie śmiercią jest w dużym stopniu afirmacją życia.
Nie jest to coś, czego poszukujesz, czego pragniesz, niemniej jednak jest
potrzebne. Stając twarzą w twarz ze śmiercią, wspinacz dołoży wszelkich starań,
żeby utrzymać się przy życiu i, jeśli mu się to uda, będzie powracał [...]

Wyruszając w góry i podejmując ryzyko, sami stwarzamy prawdopodobieństwo
śmierci, wcale nie mając przy tym ochoty stracić życia. To wydaje się
absurdalne. I jest absurdalne do momentu, dopóki nie podejdzie się za blisko do
owej granicy. Dopiero wtedy rozumiemy, dlaczego tam poszliśmy i zauważamy, że
przez to życie zyskało na wartości, że upewniliśmy się co to znaczy żyć
poznawszy przedsmak śmierci. Dowodzono, że wspinanie się na góry, stąpanie na
czubkach palców wzdłuż cienkiej granicy między życiem a śmiercią stanowi sposób
na zajrzenie w nieznane.

W swojej książce _"Wielkie błękitne marzenie"_ Robert Reid napisał:

> wspinacze uczą się tego, co ludy pierwotne wiedzą instynktownie - że 
> góry są siedzibą śmierci i że podróżowanie po miejscach wysoko położonych
> nie jest zwykłym narażaniem się na śmierć, lecz ryzykiem poznania jej.

[...] podkreśla, że śmierć dlatego jest tak istotna dla wspinacza,
ponieważ umożliwia zrozumienie, czym naprawdę jest życie. Wspinanie
przygotowuje na śmierć, prowadzi ku krawędzi innego świata, do którego
można zajrzeć bez strachu.

W świecie miejskim do naszych największych i najgłębszych lęków należy strach
przed śmiercią, jednak w świecie natury, do którego należą góry,
przezwyciężenie tego uczucia jest możliwe [...].  Bez zagrożenia śmiercią wielu
wspinaczy spakowałoby swoje czekany i buty, i wróciłoby do domu.

**Joe Simpson** _"Gra z duchami"_.

## This Old Tony

I like to fix stuff. More precisely: I like being able to fix stuff.
If I so choose. Which I try no to choose that often.

<https://youtu.be/aGsFdudG7Ho?t=154>

I don't think anything's even come through my door that I haven't been
able to TIG weld. Though full disclosure I keep my door closed. 

## Zasoby

1. [Biblia Tysiąclecia](http://biblia.deon.pl/)
